{
  "MAT": {
    "name": "Mātiu",
    "chapters": {
      "1": [
        {
          "number": "1",
          "text": "Ko e tohi hohoko ʻeni ʻo e tupuʻanga ʻo Si̇̄sū Kalaisi̇́, ʻa ia ko e hako ‘o Tēvita mo e hako ‘o ‘Ēpalahamé."
        },
        {
          "number": "2",
          "text": "Ko ʻĒpalahame naʻe tupu mei ai ʻa ʻAisake, pea ko ʻAisake naʻe tupu mei ai ʻa Sēkope pea ko Sēkope naʻe tupu mei ai ʻa Siuta mo hono ngaahi tokouá."
        },
        {
          "number": "3",
          "text": "Ko Siuta, naʻe tupu mei ai ʻa Fēlesi mo Sala, ʻa ia ko ʻena faʻeé ko Tema, pea ko Fēlesi̇ naʻe tupu mei ai ʻa Hesiloni, pea ko Hesiloni naʻe tupu mei ai ʻa ʻĀlame."
        },
        {
          "number": "4",
          "text": "Pea tupu meia ʻĀlame ʻa ʻAminatape, pea tupu meia ʻAminatape ʻa Nāsoni, pea tupu meia Nāsoni ʻa Salemone."
        },
        {
          "number": "5",
          "text": "Naʻe tupu meia Salemone ʻa Pōasi, ʻa ia ko ʻene faʻeé ʻa Lēhapi, pea tupu meia Pōasi ʻa ʻŌpeti, ʻa ia ko ʻene faʻeé ʻa Lute, pea tupu meia ʻŌpeti ʻa Sese."
        },
        {
          "number": "6",
          "text": "Naʻe tupu leva meia Sese ʻa e Tuʻi ko Tēvitá, pea tupu meia Tēvita ʻa Solomone, ʻa ia ko ʻene faʻeé, ko e uaifi ʻo ʻŪlaiá."
        },
        {
          "number": "7",
          "text": "Naʻe tupu meia Solomone ʻa Lehōpoame, pea tupu meia Lehōpoame ʻa ʻĒsafe, pea tupu meia ʻĒsafe ʻa ʻAsa."
        },
        {
          "number": "8",
          "text": "Pea tupu meia ʻAsa ʻa Sihosafate, pea tupu meia Sihosafate ʻa Siolame pea tupu meia Siolame ʻa ʻŪsaia."
        },
        {
          "number": "9",
          "text": "Pea tupu meia ʻŪsaia ʻa Siotame, pea tupu meia Siotame ʻa ‘Āhasi, pea tupu meia ʻĀhasi ʻa Hesekaia."
        },
        {
          "number": "10",
          "text": "Pea tupu meia Hesekaia ʻa Manase, pea tupu meia Manase ʻa ʻĀmoni, pea tupu meia ʻĀmoni ʻa Sōsaia;"
        },
        {
          "number": "11",
          "text": "Pea tupu meia Sōsaia ʻa Sekonaia pea mo hono ngaahi tokouá, ko e kuonga ia ʻo e Takipōpula ki Pāpiloné."
        },
        {
          "number": "12",
          "text": "Pea hili ʻa e Takipōpula ki Pāpiloné naʻe tupu leva meia Sekonaia ʻa Saletili, pea tupu meia Saletili ʻa Seluipēpeli."
        },
        {
          "number": "13",
          "text": "Pea tupu meia Seluipēpeli ʻa ʻĀpaiuta, pea tupu meia ʻĀpaiuta ʻa ʻIlaiakimi, pea tupu meia ʻIlaiakimi ʻa ‘Āsoa."
        },
        {
          "number": "14",
          "text": "Pea tupu meia ʻĀsoa ʻa Sātoki, pea tupu meia Sātoki ʻa ‘Ākimi pea tupu meia ʻĀkimi ʻa ‘Ilaiuti."
        },
        {
          "number": "15",
          "text": "Pea tupu meia ʻIlaiuti ʻa ‘Eliesa, pea tupu meia ʻEliesa ʻa Mātani, pea tupu meia Mātani ʻa Sēkope."
        },
        {
          "number": "16",
          "text": "Pea tupu meia Sēkope ʻa Siosifa, ‘a ia ko e husepāniti ‘o Melé ko e fa‘ē ‘a Si̇̄suú, ‘a ē ‘oku ui ko e Mi̇̄saiá."
        },
        {
          "number": "17",
          "text": "Ko ia, ko e fakakātoa ʻo e toʻutangata meia ‘Ēpalahame kia Tēvitá, ko e toʻutangata ʻe hongofulu mā fā. Pea meia Tēvita ‘o aʻu ki he Takipōpula ki Pāpiloné ko e toʻutangata mo ia ʻe hongofulu mā fā. Pea mei he Takipōpula ki Pāpiloné ‘o aʻu ki he ‘alo‘i ‘o e Mi̇̄saiá, ko e toʻutangata mo ia foki ʻe hongofulu mā fā."
        },
        {
          "number": "18",
          "text": "Pea ko hono ʻaloʻi ʻo Si̇̄sū Kalaisi̇́ naʻe anga pehē ni. Na‘e fakamaʻu ʻene faʻeé, ko Mele, ke mali mo e tangata ko Siosifá, ka ʻi he teʻeki ke fai ‘ena mali̇́, na‘e mahino kuo feitama ʻa Mele ki he Laumālie Mā‘oni‘oni̇́."
        },
        {
          "number": "19",
          "text": "Pea koeʻuhi̇̄ ko Siosifa, ʻa hono husepāniti̇́, ko e tangata faitotonu ia, na‘e ‘ikai te ne loto ke fakamaa‘i ‘a Mele ki he kakai̇́, ko ia naʻá ne fakakaukau ke tukuange fakafufū pē ia."
        },
        {
          "number": "20",
          "text": "Kae lolotonga ʻa e kei fifili ‘a Siosifa ki he ngaahi meʻá ni, naʻá ne mamata ki ha ʻāngelo ʻa e ʻEiki̇́ ‘oku tuʻu mai kiate ia, ʻi ha misi. Pea pehē mai ‘e he ‘āngeló ki ai, ‟‘E Siosifa, ‘oua te ke veiveiua ke maʻu ʻa Mele ko ho uaifi, he ko e tama ʻoku ʻiate iá, ʻoku mei he Laumālie Mā‘oni‘oni̇́ ia."
        },
        {
          "number": "21",
          "text": "Pea te ne fāʻeleʻi ha tama tangata, pea te ke fakahingoa ia ko Si̇̄sū, he ko ia ia te ne fakamoʻui hono kakai̇́ mei he‘enau ngaahi angahalá.”"
        },
        {
          "number": "22",
          "text": "Pea ʻoku hoko ʻa e ngaahi meʻa kotoa pē, ke fakamoʻoni ʻa e lau ʻa e folofola ʻa e ʻEiki̇́ ʻi he palōfitá, ʻo pehē:"
        },
        {
          "number": "23",
          "text": "Vakai, ʻE feitama ha tāupoʻou, pea te ne fā‘ele‘i ha tama tangata pea ‘e fakahingoa ia ko ‘Imānuela, ko hono ʻuhingá, ‟Ko e ‘Otuá ‘oku ‘iate kitautolu.”"
        },
        {
          "number": "24",
          "text": "Pea ‘āhake ai ‘a Siosifa mei heʻene mohé, ʻo ne fai ʻo fakatatau ki he tuʻutuʻuni ʻa e ʻāngelo ʻa e ʻEiki̇́ pea ko ia, naʻá na mali mo Mele."
        },
        {
          "number": "25",
          "text": "Ka na‘e ‘ikai te na feʻiloaki fakamali kinaua ‘o aʻu ki he ʻaloʻi ʻo e tamasiʻi̇́, peá ne fakahingoa ia, ko Si̇̄sū."
        }
      ],
      "2": [
        {
          "number": "1",
          "text": "Pea naʻe ʻaloʻi ʻa Si̇̄sū ʻi he kolo ko Pētelihema ʻi Siuteá ʻi he kuonga ʻo e Tuʻi ko Hēlotá, pea tā naʻe aʻu hake ki Selusalema ha kau tangata poto mei he Hahaké;"
        },
        {
          "number": "2",
          "text": "Pea naʻa nau pehē: ‟Ko e fē ʻa e tama kuo ʻaloʻi ko e tuʻi ʻo e kakai Siú? He naʻa mau mamata ki hono fetuʻú ʻi Hahake, pea kuo mau omi ke mau punou ʻo hū kiate ia.”"
        },
        {
          "number": "3",
          "text": "Pea ʻi he fanongo ki ai ʻa e Tuʻi ko Hēlotá, naʻá ne hohaʻa ʻaupito, pea pehē foki ki Selusalema kātoa."
        },
        {
          "number": "4",
          "text": "Peá ne ui kātoa mai ʻa e kau taulaʻeiki pulé mo e kau tangata ʻo e tohitapú, ʻo ne fakaʻekeʻeke kinautolu, pē ʻe ʻaloʻi koā ʻifē ʻa e Mīsaiá?"
        },
        {
          "number": "5",
          "text": "Pea naʻa nau talaange, ‟ʻI Pētelihema ʻi Siuteá” he kuo tohi ʻe he palōfitá:"
        },
        {
          "number": "6",
          "text": "‟He ko koe Pētelihema ʻi he vahefonua ʻo Siutá,"
        },
        {
          "number": "7",
          "text": "Pea toki ui fakafufū mai ʻe Hēlota ʻa e kau potó ʻo ne fakaʻekeʻeke kinautolu ke ne ʻilo ʻa e taimi totonu naʻe hā ai ʻa e fetuʻú."
        },
        {
          "number": "8",
          "text": "Peá ne fekau atu kinautolu ki Pētelihema ʻo ne pehē: ‟Mou ō ʻo kumi fakalelei ki he tamasiʻi̇́ pea ka mou ka maʻu ia, pea mou fakahā mai kiate au, koeʻuhi̇̄ ke u ʻalu atu foki mo au, ʻo hū kiate ia.”"
        },
        {
          "number": "9",
          "text": "Pea kuo nau fanongo ki he folofola ʻa e Tuʻi̇́ pea nau ō leva pea ʻiloangē, ko e fetuʻu naʻa nau mamata ki ai ʻi Hahaké, naʻe ʻalu muʻomuʻa atu ʻiate kinautolu kaeʻoua ke ne aʻu ʻo tuʻu fakatatau hifo ki he feituʻu naʻe ʻi ai ʻa e tamasiʻi̇́."
        },
        {
          "number": "10",
          "text": "Pea ʻi heʻenau mamata leva ki he tuʻu ʻa e fetuʻú, naʻa nau fiefia lahi ʻaupito, ʻaupito."
        },
        {
          "number": "11",
          "text": "Pea naʻa nau hū atu ki he falé ʻo sio ki he tamasiʻi̇́ mo ʻene faʻeé ko Mele, pea nau tūʻulutui ʻo fai ʻenau hū kiate iá, pea nau toki ʻai hake ʻenau ngaahi tukuʻanga koloá, ʻo tuku atu ʻenau ngaahi meʻaʻofá, ko e koula, mo e laipeno, pea mo e mula."
        },
        {
          "number": "12",
          "text": "Ka naʻe fakatokanga ʻe he ʻOtuá kiate kinautolu ʻi ha misi ke ʻoua te nau toe foki kia Hēlota, ka nau ʻalu ʻi ha hala kehe ʻo foki ai ki honau fonua ʻonautolú."
        },
        {
          "number": "13",
          "text": "Pea hili ʻenau foki̇́, ʻiloangē ko ha ʻāngelo ʻa e ʻEiki̇́ naʻe hāmai ʻi ha misi kia Siosifa ʻo ne pehē ange, ‟Tuʻu ʻo toʻo ʻa e tamasiʻi̇́ mo ʻene faʻeé pea mou hola ki ʻIsipite ʻo mou nofo ai kaeʻoua ke u toki fakahā atu kiate koe ke mou foki mai. He ʻoku teu kumi ‘e Hēlota ʻa e tamasiʻi̇́ ke tāmateʻi.”"
        },
        {
          "number": "14",
          "text": "Pea tuʻu ʻa Siosifa ʻo ne toʻo ʻa e tamasiʻi̇́ mo ʻene faʻeé ʻi he pō pē ko iā, ʻo nau hola ki ʻIsipite."
        },
        {
          "number": "15",
          "text": "Pea naʻa nau nofo ai ʻo aʻu ki he pekia ʻa Hēlotá, koeʻuhi̇̄ ke fakamoʻoni ai ʻa e folofola ʻa e ʻEiki̇́ ʻi he palōfitá ʻo pehē: ‟Naʻá ku ui mai hoku fohá mei ʻIsipite.”"
        },
        {
          "number": "16",
          "text": "Ka ʻi he mahino leva kia Hēlota kuo lohiakiʻi ia ʻe he kau tangata poto mei hahaké, naʻá ne houhau lahi ʻaupito, ko ia naʻá ne tuʻutuʻuni ke tāmateʻi kotoa ʻa e tamaiki tangata taʻu ua ʻo fai hifo, ʻi Pētelihema mo e ngaahi feituʻu ko iā, ʻo fakatatau ki he meʻa naʻe talaange ʻe he kau tangata potó."
        },
        {
          "number": "17",
          "text": "Ko ia naʻe toki fakamoʻoni ai ʻa e folofola naʻe fai ʻi he palōfita ko Selemaiá, ʻo pehē:"
        },
        {
          "number": "18",
          "text": "‟Kuo ongona ha leʻo mei Lama;"
        },
        {
          "number": "19",
          "text": "Pea hili ʻa e pekia ʻa Hēlotá, ʻiloangē ko ha ʻāngelo ʻa e ʻEiki̇́ naʻá ne hāmai ʻi ha misi kia Siosifa ʻi ʻIsipite;"
        },
        {
          "number": "20",
          "text": "ʻo ne talaange, ‟Tuʻu ʻo toʻo ʻa e tamasiʻi̇́ mo ʻene faʻeé pea mou ō ki he fonua ko ‘Isileli̇́, he kuo mate ʻa e faʻahinga naʻa nau kumi ke tāmateʻi ʻa e tamasiʻi̇́.”"
        },
        {
          "number": "21",
          "text": "Pea tuʻu hake ʻa Siosifa ʻo ne toʻo ʻa e tamasiʻi̇́ mo ʻene faʻeé ʻo nau ʻalu atu ʻo hū ki he fonua ko ‘Isileli̇́."
        },
        {
          "number": "22",
          "text": "Ka ʻi he fanongo leva ʻa Siosifa kuo Tuʻi ʻi Siutea ʻa ‘Akileosi ʻo fetongi ʻa Hēlota ko ʻene tamai̇́, naʻá ne manavahē he ʻalu ki ai̇́, pea naʻe fakatokanga ia ʻi ha misi ke ne ʻalu atu ki he ngaahi feituʻu ʻo Kāleli̇́."
        },
        {
          "number": "23",
          "text": "Pea nau ō ʻo nofo ʻi he kolo naʻe ui, ko Nāsaleti, ko ia naʻe fakamoʻoni ai ʻa e folofola ʻa e ʻEiki̇́ ʻi he palōfitá, ʻo pehē: ‟ʻE ui ia ko ha Nāsaleti.”"
        }
      ],
      "3": [
        {
          "number": "1",
          "text": "Pea ʻi he taimi ko iá naʻe haʻu ʻa Sione Papitaiso ʻo kamata malanga holo ʻi he toafa ‘o Siuteá."
        },
        {
          "number": "2",
          "text": "Pea naʻá ne pehē: ‟Mou tafoki ki he ‘Otuá. He kuo panaki ʻa e Pule‘anga ʻo Hēvani̇́.”"
        },
        {
          "number": "3",
          "text": "Ko Sione ia na‘e ʻuhinga ki ai ʻa e lau ʻa e palōfita ko ‘Aiseá:"
        },
        {
          "number": "4",
          "text": "Ko e teunga ‘o Sioné ko e kofu fulufulu‘i kāmeli naʻe haʻiʻaki hono kongalotó ha leta kili‘i manu. Pea ko ʻene me‘atokoni̇́ ko e he‘e mo e huhu‘a‘i hone vaó."
        },
        {
          "number": "5",
          "text": "Pea na‘e toki omi kia Sione ʻa e kakai tokolahi mei Selusalemá, mo Siutea kātoa, mo e vahefonua kātoa ‘oku tafe atu ai a e vaitafe ko Soatani̇́."
        },
        {
          "number": "6",
          "text": "Pea nau vete ‘enau ngaahi angahalá kae papitaiso kinautolu ‘e Sione ʻi he vaitafe ko Soatani̇́."
        },
        {
          "number": "7",
          "text": "Ka ʻi he sio leva ‘a Sione kuo tokolahi ʻa e kau Fālesi mo e kau Sātusi ‘oku haʻu ke papitaiso ‘iate iá, na‘á ne pehē ange kiate kinautolu: ‟Hako‘i talangataʻa! Ko hai na‘á ne fale‘i kimoutolu ke mou hola mei he fakamaau ʻa e ‘Otuá ʻoku teu ke hokomai̇?"
        },
        {
          "number": "8",
          "text": "Kapau ko ia, pea mou fakahā kuo mou liʻaki mo‘oni ho‘omou ngaahi angahalá."
        },
        {
          "number": "9",
          "text": "Pea ʻoua na‘á mou pehē, ‛Ko ‘Ēpalahame homau tupuʻangá,’ he ‘oku ou tala atu, ‘e lava noa pē ‘e he ‘Otuá ke fakatupu ha fānau kia ‘Ēpalahame mei he ngaahi maká ni."
        },
        {
          "number": "10",
          "text": "Kuo ‘osi toʻo hake ʻa e toki̇́ ke ta‘angaʻaki ʻa e tefitoʻi ʻakau kotoa pē ‘oku ‘ikai fua lelei, ke laku ki he afi̇́."
        },
        {
          "number": "11",
          "text": "Ko au ‘oku ou papitaiso vai kimoutolu ki he fakatomalá, ka ko e toko taha ‘oku muimui mai ‘iate aú, ‘oku mālohi ange ia ‘iate au, pea ‘oku ‘ikai te u taau ke vete hono senitoló. Ko e toko taha ko iá, te ne papitaiso kimoutolu ʻaki ʻa e Laumālie Mā‘oni‘oni̇́ mo e afi̇́."
        },
        {
          "number": "12",
          "text": "Kuó ne ‘osi toʻo ʻene me‘a tata uité ke siviʻi ʻa e uité ʻaki ʻa e matangi̇́. ‘E ngangana ʻa e uité ki he faliki ‘o e ‘au‘au‘angá, pea tānaki ia ki he feleokó, ka ʻe vilingia ʻa e kafukafú. Pea te ne toki tānaki ʻa e kafukafú ‘o tutu ‘i ha afi ‘e ‘ikai ala tāmate‘i.”"
        },
        {
          "number": "13",
          "text": "Pea toki haʻu ‘a Si̇̄sū mei Kāleli ki he vaitafe ko Soatani̇́, ‘o ne kole kia Sione ke papitaiso ia."
        },
        {
          "number": "14",
          "text": "Ka naʻe feinga ʻe Sione ke taʻofi ia, heʻene pehē: ‟Ko au na‘e totonu ke u ‘alu atu ‘o papitaiso ‘iate koé! Ko e hā kuó ke haʻu ai koe kiate aú?”"
        },
        {
          "number": "15",
          "text": "Pea talaange ‘e Sīsuú, ‟Tuku mu‘a ke fai pehē pē ʻi he taimi̇́ ni. He ‘oku taau mo kitaua ke fakahoko ʻa e me‘a kotoa pē kuo finangalo ki ai ʻa e ‘Otuá.” Pea toki loto leva ‘a Sione ki ai."
        },
        {
          "number": "16",
          "text": "Pea kuo papitaiso ʻa Sisū, lolotonga ʻene kei ‘alu hake mei he vai̇́, naʻe fakaava hake ki ai ʻa e langi̇́, pea naʻá ne mamata ki he Laumālie ‘o e ‘Otuá ‘oku hā‘ele hifo ‘o hangē ko ha lupe, ‘o tuʻu ‘iate ia."
        },
        {
          "number": "17",
          "text": "Pea na‘e ongo mai mo ha le‘o mei he langi̇́ ‘oku pehē mai; ‟Ko hoku ʻAlo ‘ofa‘angá ‘ena, ʻa ia ʻoku leleiʻia ai hoku lotó.”"
        }
      ],
      "4": [
        {
          "number": "1",
          "text": "Pea toki taki atu ‘e he Laumālié ʻa Si̇̄sū ki he toafá ke ʻahiʻahiʻi ai ia ‘e he tēvoló."
        },
        {
          "number": "2",
          "text": "Pea hili ʻa e ‘aukai ‘a Si̇̄sū ‘o ‘aho ‘e fāngofulu mo e pō ‘e fāngofulú, kuó ne fiekaia ‘aupito."
        },
        {
          "number": "3",
          "text": "Pea haʻu ʻa e tēvoló ‘o talaange kia Si̇̄sū: ‟Kapau ko e ‘Alo koe ‘o e ‘Otuá, pea ke lea ki he ngaahi fo‘i maká ni ke hoko ko e ngaahi foʻi mā.”"
        },
        {
          "number": "4",
          "text": "Kae tali ‘e Si̇̄sū, ʻo ne pehē: ‟Kuo tohi ʻi he Tohitapú, ‛‘Oku ‘ikai moʻui ha taha ‘i he maá pē, ka ko e ngaahi fo‘i folofola kotoa pē mei he fofonga ʻo e ‘Otuá.’ ”"
        },
        {
          "number": "5",
          "text": "Pea toe taki atu ‘e he tēvoló ‘a Si̇̄sū ki Selusalema ‘o ne fokotuʻu ia ‘i he tumutumu ‘o e Temipalé."
        },
        {
          "number": "6",
          "text": "Pea ne pehē ange kia Si̇̄sū, ‟Kapau ko e ‘Alo koe ‘o e ‘Otuá peá ke hopo ki lalo. He kuo tohi ‘i he Tohitapú, ‛‘E tuʻutuʻuni ‘e he ‘Otuá ki heʻene kau ‘āngeló ʻa e me‘a ke nau fai kiate koé, pea te nau hapo koe na‘á lavea ho vaʻé ‘i he maká.’ ”"
        },
        {
          "number": "7",
          "text": "Pea talaange ‘e Si̇̄sū kiate ia: ‟Kuo tohi mo ʻeni foki ‘i he Tohitapú, ‛ʻOua te ke ʻahiʻahiʻi ‘a e ‘Eiki̇́ ko ho ‘Otuá!’ ”"
        },
        {
          "number": "8",
          "text": "Pea toe taki hake ‘e he tēvoló ‘a Si̇̄sū ki ha funga moʻunga mā‘olunga ‘aupito, ‘o ne faka‘ali‘ali ange ki ai, ‘a e ngaahi pule‘anga kotoa pē ‘o māmani̇́, mo honau fakaʻofoʻofá."
        },
        {
          "number": "9",
          "text": "Peá ne toki pehē ange: ‟Ko e ngaahi me‘a kotoa ko ʻeni̇́ ‘e ‘atu ma‘au ‘okapau te ke tūʻulutui hifo ‘o lotu mai kiate au.”"
        },
        {
          "number": "10",
          "text": "Pea toki tala ange ‘e Si̇̄sū ki ai: ‟Mavahe meiate au Sētane! He kuo tohi ‘i he Tohitapú, ‘Ko e ‘Eiki̇́ ko ho ‘Otuá pē te ke lotu ki ai̇́, pea ko ia toko taha pē te ke fai ki ai hoʻo huú!’ ”"
        },
        {
          "number": "11",
          "text": "Pea toki tukuange leva ‘e he tēvoló ‘a Si̇̄sū, pea ʻiloange! Naʻe omi ʻa e kau ‘āngeló ‘o tauhi kiate ia."
        },
        {
          "number": "12",
          "text": "Pea ʻi he fanongo ‘a Si̇̄sū kuo tuku pili̇̄sone ‘a Sioné, naʻá ne foki hake ki Kāleli."
        },
        {
          "number": "13",
          "text": "Ko ia, na‘e ‘ikai ke ne toe nofo ‘i Nāsaleti, ka naʻá ne hiki ki Kāpaneume, ‘a ē ‘oku tuʻu ‘i he veʻe matātahi̇́ ‘i he vahefonua ʻo Sepulone mo Nafitalai̇́."
        },
        {
          "number": "14",
          "text": "Pea na‘e fakamo‘oni ai ʻa e lau ʻa e palōfita ko ‘Aiseá:"
        },
        {
          "number": "15",
          "text": "‟ʻA e fonua ʻo Sepulone mo Nafitalai̇́,"
        },
        {
          "number": "16",
          "text": "Ko e kakai ʻoku nofo ʻi he fakapoʻuli,"
        },
        {
          "number": "17",
          "text": "Talu mei he taimi ko iá, mo e kamata malanga ‘a Si̇̄sū ki he kakai̇́: ‟Mou tafoki ki he ‘Otuá, he kuo vave ke hoko mai ‘a e Pule‘anga ‘o Hēvani̇́.”"
        },
        {
          "number": "18",
          "text": "Pea lolotonga ‘a e fononga atu ‘a Si̇̄sū ‘i he matātahi ʻo e Tahi Kāleli̇́, na‘á ne fakatokanga‘i ha ongo tautehina, ko Saimone (na‘e ui ko Pitá) mo hono tokouá, ko ‘Anitelū, ‘okú na li̇̄ kupenga ʻi tahi, he ko e ongo tangata toutai kinaua."
        },
        {
          "number": "19",
          "text": "Pea pehē ‘e Si̇̄sū kiate kinaua: ‟Mo muimui mai ke tau ō, pea te u ngaohi kimoua ko e ongo toutai tangata.”"
        },
        {
          "number": "20",
          "text": "Peá na tuku leva hona kupengá ka na muimui kinaua ʻia Si̇̄sū."
        },
        {
          "number": "21",
          "text": "Pea toe tahataha atu ‘a Si̇̄sū peá ne toe fakatokanga‘i mo ha ongo tautehina, ko Sēmisi mo Sione hona hingoá, ‘oku fai ‘ena monomono kupenga mo ‘ena tangata‘eiki̇́ ‘i ha vaka. Ko e hingoa ‘o ‘ena tangata‘eiki̇́ ko Sēpeti. Pea ui kinaua ‘e Si̇̄sū."
        },
        {
          "number": "22",
          "text": "Peá na tuku leva ‘ena tangata‘eiki̇́ mo e vaká, ka na muimui kinaua kia Si̇̄sū."
        },
        {
          "number": "23",
          "text": "Pea ‘alu takai ‘a Si̇̄sū ‘i Kāleli kātoa ‘o faiako ‘i honau ngaahi falelotú mo malanga‘i ‘a e ongoongo lelei ‘o e Pule‘angá. Peá ne fakamo‘ui ʻa e kakai na‘e mo‘ua ‘i he ngaahi mahaki̇́ mo e ngaahi faingataʻa kehekehe."
        },
        {
          "number": "24",
          "text": "Pea mafola atu ai ‘a e ongoongo ‘o Si̇̄suú ki he feituʻu kotoa ‘o Si̇̄liá. Pea ko e kakai kotoa na‘e ‘i ai haʻanau alanga mahaki pē faingata‘ā‘ia; ko e ni‘ihi, kuo maʻu ‘e ha fanga tēvoló; ko e ni‘ihi, kuo ‘āveá. Pea ko e ni‘ihi na‘e mamateá, pea na‘e fakamo‘ui kotoa kinautolu ‘e Si̇̄sū."
        },
        {
          "number": "25",
          "text": "Pea na‘e muimui fononga ‘ia Si̇̄sū ha fuʻu kakai tokolahi mei Kāleli, mo Tikapolisi, mo Selusalema; mei Siutea, pea mo Tu‘a-Soatani."
        }
      ],
      "5": [
        {
          "number": "1",
          "text": "Pea ʻi he vakai ‘e Si̇̄sū ki he fuʻu kakai tokolahi̇́, naʻá ne ‘alu hake ki ha tafatafa mo‘ungá ‘o nofo hifo ai, pea ‘unu‘unu atu kiate ia ʻene kau akó."
        },
        {
          "number": "2",
          "text": "Peá ne kamata akonekina kinautolu ʻo pehē:"
        },
        {
          "number": "3",
          "text": "‟ʻOku monūʻia ʻakinautolu ʻoku ongoʻi masiva honau laumālié he te nau maʻu ‘a e Pule‘anga ‘o e Langi̇́."
        },
        {
          "number": "4",
          "text": "ʻOku monūʻia ʻakinautolu ʻoku tangi mamahi̇́ he ʻe fakafiemālie‘i kinautolu."
        },
        {
          "number": "5",
          "text": "ʻOku monūʻia ʻakinautolu ʻoku anga-kātaki̇́ he ʻe ʻonautolu ʻa māmani."
        },
        {
          "number": "6",
          "text": "ʻOku monūʻia ʻakinautolu ʻoku fiekaia mo fieinua ki he māʻoniʻoni̇́ he ʻe fakafonu kinautolu ai."
        },
        {
          "number": "7",
          "text": "ʻOku monūʻia ʻakinautolu ‘oku faimanava‘ofá he ʻe faimanava‘ofa kiate kinautolu."
        },
        {
          "number": "8",
          "text": "ʻOku monūʻia ʻakinautolu ‘oku lotoma‘á he te nau mamata ki he fofonga ʻo e ʻOtuá."
        },
        {
          "number": "9",
          "text": "ʻOku monūʻia ʻakinautolu ‘oku fakatupu melinó he ʻe lau kinautolu ko e fānau ʻa e ʻOtuá."
        },
        {
          "number": "10",
          "text": "ʻOku monūʻia ʻakinautolu ‘oku ngaohikovia koe‘uhi̇̄ ko e lotu moʻoni̇́ he ʻe ‘onautolu ʻa e Pule‘anga ‘o e Langi̇́."
        },
        {
          "number": "11",
          "text": "ʻOku monūʻia ʻakimoutolu, ‘oka ngaohikovi‘i mo fakatanga‘i mo lau‘iʻaki ‘a e ngaahi kovi kehekehe koe‘uhi̇̄ ko au."
        },
        {
          "number": "12",
          "text": "Mou fai fiefia mo loto māfana he ʻe lahi ange fau homou totongi ʻi he Langi̇́, he na‘e pehē tofu pē hono fakatanga‘i ‘o e kau palōfitá, ʻa ia naʻe ‘i mu‘a ‘iate kimoutolú.”"
        },
        {
          "number": "13",
          "text": "‟Ko kimoutolú ko e māsima ʻo māmani̇. Ka ʻokapau ‘e mole ʻa e konokona ‘o ha māsima, pea ‘e toe fakakonokona ʻaki ia ʻa e hā? Kuo ʻikai hano toe ‘aonga ki ha meʻa, ka ke laku pē ki tu‘a ke tāmoloki ‘e he kakai̇́."
        },
        {
          "number": "14",
          "text": "Ko kimoutolú ko e maama ʻo māmani, ko ha kolo ‘oku tu‘u ‘i ha funga mo‘unga, ʻa ia ‘e ‘ikai lava ke puli."
        },
        {
          "number": "15",
          "text": "‘E ‘ikai tutu ‘e ha taha ha maama peá ne fakafo‘ohifo ai ha puha. Ka te ne fokotu‘u atu ia ki ha tu‘unga maama ke maamangia kotoa ai ʻakinautolu ʻi loto falé."
        },
        {
          "number": "16",
          "text": "Ke pehē foki ʻa e ulo atu ho‘omou maamá ki he kakai̇́, ke hā kiate kinautolu ho‘omou ngaahi ngāue lelei̇́, pea nau fakamālōʻia ai ho‘omou Tamai ʻoku ʻi hēvani̇́.”"
        },
        {
          "number": "17",
          "text": "‟‘Oua te mou fakakaukau ko ‘eku haʻú ke fakataʻeʻaongaʻi ʻa e lao ‘a Mōsesé mo e ngaahi tohi ʻa e kau palōfitá. Naʻe ʻikai te u haʻú ke fakataʻeʻaongaʻi, ka ke fakakakato hono ʻuhingá."
        },
        {
          "number": "18",
          "text": "Ko e mo‘oni̇́ ʻeni ‘oku ou tala atú, ‘e mole ʻa e langi̇́ mo māmani, ka ‘e ‘ikai lava ke mole mei he Tohitapú ha fo‘i kohi pē ha fo‘i fakaʻilonga ‘e taha, kae‘oua kuo fakahoko hono kotoa."
        },
        {
          "number": "19",
          "text": "Ko ia, ʻilonga ha taha ‘e talangata‘a ki he fekau si‘i taha he ngaahi fekaú ni mo ne fakahinohino ʻa e kakai̇́ ke fai pehē: ‘e lau ia ko e si‘i taha ‘i he Pule‘anga ‘o Hēvani̇́. Ka ʻilonga ha taha ʻe talangofua ki ai̇́ pea ne ako‘i ia ki he kakai̇́, ‘e lau ia koe ko e lahi ‘i he Pule‘anga ‘o Hēvani̇́."
        },
        {
          "number": "20",
          "text": "He ʻoku ou tala atu kiate kimoutolu, Kapau ‘e ‘ikai ke fakalaka atu ho‘omou māʻoniʻoni̇́ ‘i he māʻoniʻoni ʻa e kau faiako Tohitapú mo e kau Fālesi̇́, he‘ikai ‘aupito te mou lava ke hū ki he Pule‘anga ‘o e Langi̇́.”"
        },
        {
          "number": "21",
          "text": "‟Kuo mou fanongo na‘e folofolaʻaki ‘i he kuohili̇́, ʻo pehē, ‘Oua ‘e fakapō; ʻilonga ʻa ia ‘e fakapō, ‘e ‘ave ia ki he fakamaaú."
        },
        {
          "number": "22",
          "text": "Ka ʻoku ou tala atu kiate kimoutolu: ‘Ilonga ha taha ‘oku ‘ita ki hano kāinga ‘o ui ia ko e vale, ‘e ‘ave ia ke fakamaau‘i. Pea ‘ilonga ha taha te ne ui hano kāinga, ko e ʻatamai vale, ‘e li̇̄ ia ki he afi ʻi Heli̇́."
        },
        {
          "number": "23",
          "text": "Kapau leva ‘oku teu ‘ave ha‘o me‘a‘ofa ʻo tuku ki he funga ‘ōlitá, peá ke toki manatu‘i hake ‘oku ‘ita hao kāinga ‘iate koe ‘i ha me‘a."
        },
        {
          "number": "24",
          "text": "Tuku atu pē ho‘o me‘a‘ofá he ve‘e ‘ōlitá, ka ke ‘alu ‘o tomu‘a fakalelei mo ho kāingá, peá ke toki foki mai ‘o ‘oatu ho‘o me‘a‘ofá ki he ‘Otuá."
        },
        {
          "number": "25",
          "text": "Kapau ‘e tukuaki‘i koe ‘e ha taha ki ha kovi, pea fei mo fakalelei mo ia he kei faingamālié. He ka faifai pea mo a‘u ki he fakamaaú, pea te ne tuku atu ‘e ia koe ki he kau polisi̇́ pea ‘e ‘ave koe ki he ‘api pōpulá."
        },
        {
          "number": "26",
          "text": "Ko e moʻoni̇́ ʻeni ʻoku ou tala atú, Te ke nofo ai pē ‘i pili̇̄sone, kae‘oua kuó ke totongi kotoa ho mo‘uá.”"
        },
        {
          "number": "27",
          "text": "‟Kuo mou fanongo na‘e tala ʻo pehē, ‘Oua ‘e tono mali."
        },
        {
          "number": "28",
          "text": "Ka ʻoku ou talaatu kiate kimoutolu: Ka sio ʻe ha taha ki ha fefine ʻo holi kovi ki ai, kuó ne tonoʻi ia ‘i hono lotó."
        },
        {
          "number": "29",
          "text": "Pea kapau kuó ke fai angahala he sio ho mata to‘omata‘ú, pea taʻaki ia ‘o li̇̄ʻaki. He ‘e sai ange ke mole hao kupu ‘e taha, ‘i hano li̇̄ kakato ho sinó ki Heli."
        },
        {
          "number": "30",
          "text": "Pea kapau kuó ke fai angahala he ngāue ʻa ho nima to‘omata‘ú pea tu‘usi ia ‘o li̇ʻaki! He ‘e sai ange ke mole hao kupu ‘e taha, ‘i hano li̇̄ kakato ho sinó ki Heli.”"
        },
        {
          "number": "31",
          "text": "‟Pea kuo mou fanongo na‘e tala ʻo pehē, ‘Ka ai ha taha te ne fievete mo hono mali̇́, kuo pau ke ne ‘oange ha tohi vete mali."
        },
        {
          "number": "32",
          "text": "Ka ʻoku ou tala atu kiate kimoutolu: ‘Oua ‘e vete mo ho mali̇́, tukukehe ‘i ha‘ane fe‘auaki. Ka ke ka veteʻi ho mali̇́, ko ho‘o tuku atu ia ke tonoʻi ʻe ha taha. Peá ka ai ha taha ‘e toe mali mo ia, ko e tono fefine ia.”"
        },
        {
          "number": "33",
          "text": "‟Kuo mou fanongo na‘e folofolaʻaki ʻi muʻa ʻo pehē, ‛‘Oua ‘e fuakava loi, ka ke fai ‘i he ‘ao ʻo e ‘Eiki̇́ ʻa e ngaahi me‘a kuó ke fuakava ke fai̇́.’"
        },
        {
          "number": "34",
          "text": "Ka ʻoku ou talaatu kiate kimoutolu: ‘Oua te mou fuakava ki ha me‘a ‘e taha! ‘Oua ‘e fuakava ki he langi̇́, he ko e ‘afio‘anga ia ‘o e ‘Otuá,"
        },
        {
          "number": "35",
          "text": "pē ko māmani, he ko hono tu‘ungava‘é ia. ‘Oua ‘e fuakava ‘i Selusalema, he ko e kolo ia ‘o e Tuʻi fakalevelevá."
        },
        {
          "number": "36",
          "text": "‘Oua foki te ke fuakava ‘i ho ʻulú, he ‘oku ‘ikai te ke lava ke liliu hao tu‘oni lou‘ulu ‘e taha, ke hinehina pē ‘uli‘uli."
        },
        {
          "number": "37",
          "text": "Ka ʻoka ke ka fai leva ha‘o lea, peá ke ‟‘Io” ʻi hoʻo ʻIo pea ke ‟‘Ikai” ʻi hoʻo ‟ʻIkai̇́.” He ka ke ka toe tānaki atu ki ai mo ha me‘a, ko e tupu ia mei he tēvoló."
        },
        {
          "number": "38",
          "text": "‟Kuo mou fanongo na‘e folofolaʻaki ʻo pehē, ‛Ko e foʻimata ke totongi ʻaki pē ʻa e foʻimata, mo e foʻi nifo ʻaki pē ʻa e foʻi nifo.’"
        },
        {
          "number": "39",
          "text": "Ka ʻoku talaatu kiate kimoutolu ʻe au: ‘Oua ‘e sāuni ha kovi ‘oku fai mai kiate koe. Ka ʻoka sipi‘i ‘e ha taha ho kou‘ahe toʻomataʻú, peá ke tuku atu ki ai mo ho kou‘ahe toʻohemá."
        },
        {
          "number": "40",
          "text": "Peá ka ‘ai ‘e ha taha ke mo hopo koeʻuhi̇̄ ko ho soté, ‘oange maʻana mo ho koté."
        },
        {
          "number": "41",
          "text": "Peá ka ‘i ai ha taha te ne fekauʻi koe ke ke toʻo ʻene kavengá ‘i ha kilomita ‘e taha, peá ke toʻo ia ke kilomita ‘e ua."
        },
        {
          "number": "42",
          "text": "Ka fai atu ha kole, peá ke tali. Pea ʻoua naʻá ke taʻetali ha kole nō paʻanga meiate koe.”"
        },
        {
          "number": "43",
          "text": "‟Kuo mou fanongo na‘e folofolaʻaki ʻo pehē, ‛‘Ofa ki ho kāingá, kae fehi‘a ki ho fili̇́.’"
        },
        {
          "number": "44",
          "text": "Ka ʻoku ou talaatu kiate kimoutolu ʻe au: ‘Ofa ki homou ngaahi fili̇́, pea lotua ʻa e kakai ‘oku faikovi mai kiate kimoutolú;"
        },
        {
          "number": "45",
          "text": "Ka mou hangē ai ko ho‘omou Tamai fakahēvani̇́. He ‘okú ne finangalo ke hopo ʻene laʻā ki he kau faikovi̇́ mo e kau failelei̇́ fakatouʻosi, mo ne tuku ke tō ʻa e ‘uhá ki he kau faikovi̇́ mo e kau failelei̇́ foki."
        },
        {
          "number": "46",
          "text": "He kapau ‘oku mou ‘ofa pē ki he kakai ‘oku ‘ofa kiate kimoutolú, ko e hā ha totongi ʻoku mou maʻu ai̇́? ʻIkai ʻoku fai pehē foki ʻa e kau tānaki tukuhaú?"
        },
        {
          "number": "47",
          "text": "Pea kapau ‘oku mou fakalea pē ki homou ngaahi kāingá, ko e hā ha meʻa oku mou lelei hake ai? ʻIkai ʻoku fai pehē mo e kau taʻelotú foki?"
        },
        {
          "number": "48",
          "text": "Ko ia, te mou haohaoa ʻakimoutolu, ‘o hangē foki ʻoku haohaoa ho‘omou Tamai ʻoku ʻi Langi̇́.”"
        }
      ],
      "6": [
        {
          "number": "1",
          "text": "‟Kae tokanga ke ʻoua naʻa fai hoʻomou tōʻonga fakalotú ke fakahāhā ki he kakai̇́. He ka pehē, pea ‘e ‘ikai maʻu haʻamou totongi mei ho‘omou Tamai ʻoku ʻi he Langi̇́."
        },
        {
          "number": "2",
          "text": "Ko ia, ʻoka ke ka fai ha‘o foaki, ‘oua ‘e ifi ha me‘alea ʻo hangē ko ia ‘oku fai ‘e he kau lotuloi̇́ he ngaahi falelotú mo e ngaahi toumuʻá, ke fakamālōʻia kinautolu ʻe he kakai̇́. Ko ʻeni ‘oku ou tala atú, kuo ʻosi maʻu kakato pē ai ʻenau totongi̇́."
        },
        {
          "number": "3",
          "text": "Ka ʻoka fai haʻo foaki, pea vakai na‘á ʻilo ʻe ho nima toʻohemá ʻa e meʻa ʻoku fai ʻe ho nima toʻomataʻú."
        },
        {
          "number": "4",
          "text": "Koeʻuhi̇̄ ke fakafufū pē ho‘o foaki̇́, pea ko ho‘o Tamai̇́ ʻa ia ʻokú ne ʻafioʻi ʻa e me‘a ‘oku fai ʻi he liló, te ne toki totongi kiate koe.”"
        },
        {
          "number": "5",
          "text": "‟Peá ka fai haʻamou lotu, pea ʻoua na‘a mou hangē ko e kau lotuloi̇́, he ‘oku nau manako he tuʻu ‘o lotu he ngaahi falelotú mo e ngaahi tuliki halá, ke hā ki he kakai̇́. Ko hono mo‘oni̇́ ‘eni ‘oku ou tala atú, kuo maʻu kakato pē ai ʻenau totongi̇́."
        },
        {
          "number": "6",
          "text": "Ka ko koe, ʻoka fai leva ha‘o lotu, peá ke hū ki ho loki̇́ ʻo tāpuni ʻa e matapā, pea toki fai ho‘o lotú ki ho‘o Tamai ‘oku ʻafio ʻi he liló. He ko hoʻo Tamai̇́, ‘okú ne ʻafioʻi ʻa e me‘a ʻoku fai ʻi he liló, te ne totongi kiate koe."
        },
        {
          "number": "7",
          "text": "Pea ʻoka mou ka lotu, ʻoua te mou fa‘ifa‘itaki ki he kau taʻe‘ilo ‘Otuá. He ʻoku nau fakakaukau, ka lahi ‘enau valelaú pea ‘e ongo atu ki he ‘Otuá."
        },
        {
          "number": "8",
          "text": "ʻOua na‘a mou fa‘ifa‘itaki kiate kinautolu, he ‘oku tomu‘a ʻafioʻi pē ‘e ho‘omou Tamai̇́ ʻa e me‘a ‘oku mou fiemaʻú, ki muʻa pea mou toki fai ha kole ki ai."
        },
        {
          "number": "9",
          "text": "Ko ia ai, ko e lotu ʻeni ke mou fai̇́,”"
        },
        {
          "number": "10",
          "text": "Ke hoko mai ho Pule‘angá."
        },
        {
          "number": "11",
          "text": "‘Omai mu‘a ha‘amau me‘atokoni ki he ‘ahó ni."
        },
        {
          "number": "12",
          "text": "Pea fakamolemole‘i ‘emau ngaahi angahalá,"
        },
        {
          "number": "13",
          "text": "Pea ʻoua na‘á tuku ke mau mo‘ua ‘i ha ‘ahi‘ahi,"
        },
        {
          "number": "14",
          "text": "He kapau te mou fakamolemole‘i ʻakinautolu ʻoku faihala mai kiate kimoutolú, pea ‘e fakamolemole‘i kimoutolu foki ‘e ho‘omou Tamai fakalangi̇́."
        },
        {
          "number": "15",
          "text": "Pea kapau ‘e ‘ikai te mou fakamolemole‘i kinautolu, ‘e ‘ikai fakamolemole‘i kimoutolu ‘e ho‘omou Tamai̇́.”"
        },
        {
          "number": "16",
          "text": "‟Pea ka fai haʻamou ‘aukai pea vakai na‘a mou fa‘ifa‘itaki ki he kau lotuloi̇́ he ʻoku nau fakamatamata kovi ke fakahāhā ki he kakai̇́ ‘enau ʻaukai̇́. Ko hono mo‘oni̇́ ʻeni ‘oku ou tala atú, ko ʻenau totongi̇́ pē ia."
        },
        {
          "number": "17",
          "text": "Ka ʻoka ke ka ‘aukai, pea te ke helu ho ʻulú mo tafitafi ho matá."
        },
        {
          "number": "18",
          "text": "Koeʻuhi̇̄ ke ʻoua ʻe fakatokanga‘i ‘e he kakai̇́ ho‘o ʻaukai̇́ pea ko hoʻo Tamai̇́, ʻa ē ʻokú ne ʻafioʻi ʻa e meʻa ʻoku ʻi he liló, te ne totongi kiate koe.”"
        },
        {
          "number": "19",
          "text": "‟ʻOua te mou tānaki koloa ‘i māmani he ʻoku kai ia ‘e he popó mo e ʻumeʻumeá, pea kaiha‘asi ‘e he kau kaihaʻá."
        },
        {
          "number": "20",
          "text": "Ka mou tānaki koloa ki Langi, ʻa ē ‘oku ‘ikai lava ke kai ‘e he popó mo e ʻumeʻumeá, pē hae ʻe ha kau kaihaʻa, ʻo kaihaʻasi."
        },
        {
          "number": "21",
          "text": "He ko e feituʻu ‘oku tānaki ai ho‘o koloá, ‘e tuku ai foki mo ho lotó.”"
        },
        {
          "number": "22",
          "text": "‟Ko ho matá ‘oku maamangia ai ho sinó. Ka sai ho‘o sió, pea ‘e maamangia kotoa ai pē ho sinó."
        },
        {
          "number": "23",
          "text": "Ka ‘okapau ‘e ‘ikai sai ho‘o sió, pea ‘e fakapoʻuli kotoa ai mo ho sinó. Kapau leva ko e koto fakapoʻuli ʻa e maama ‘oku ‘i ho lotó, pea tā ko e fakapoʻulituʻu mo‘oni ‘oku ke ‘i ai̇́.”"
        },
        {
          "number": "24",
          "text": "‟He‘ikai lava ʻe ha taha ke fakaongoongo ki ha ongo pule ‘e ua, he kuo pau ke ne ‘ofa ki he taha kae fehi‘a ki he taha, pē te ne mamahi‘i ʻa e taha kae liʻaki ʻa e taha. He ‘ikai te mou lava ke ‘eiki ʻaki ʻa e ‘Otuá mo e Koloá fakatouʻosi.”"
        },
        {
          "number": "25",
          "text": "‟Ko ia ʻoku ou tala atu kiate kimoutolu: ʻOua te mou hoha‘a ki ho‘omou mo‘ui fakasinó, ki ha me‘a ke mou kai, pē inu, pē ki ha mou vala. ʻIkai ‘oku mahuʻinga ange ʻa e moʻui̇́ ʻi he me‘akai̇́ mo e valá?"
        },
        {
          "number": "26",
          "text": "Mou vakai ange ki he fanga manupuna ʻo e ʻatā. ‘Oku ‘ikai te nau tōtaʻu pē ututaʻu pea ʻoku ‘ikai te nau tānaki me‘akai ki ha feleoko, ka ‘oku fafanga kinautolu ‘e ho‘omou Tamai fakalangi̇́. ‘Ikai ‘oku mou mahu‘inga ange ʻi he fanga manupuná?"
        },
        {
          "number": "27",
          "text": "Pea ko ho‘omou hohaʻá, he ‘e lava koā ke fakalōloa atu ai ho‘omou moʻui̇́?"
        },
        {
          "number": "28",
          "text": "Ko e hā koā ‘oku mou lotomo‘ua ai ki homou teungá? Vakai ange ki he tupu ʻa e ngaahi ʻakau kakalá ‘i he vaó. ʻOku ʻikai te nau tuitui hanau teunga."
        },
        {
          "number": "29",
          "text": "Pea ko ʻeni ‘oku ou tala atu: Na‘á mo Solomone ʻi hono naunauʻiá, ʻe ʻikai ala fakatataua ia, ki he fakaʻofoʻofa ʻo ha taha ʻo e ngaahi ʻakau kakalá ni."
        },
        {
          "number": "30",
          "text": "Kapau ʻoku fakateunga pehē ‘e he ‘Otuá ʻa e ʻakau kakala ‘o e vaó, ‘a ē ‘oku matala he ‘ahó ni kae mae ‘apongipongi ‘o tutu ‘i he tuʻunga vevé, pea huanoa ʻene fai teunga kimoutolu! Kuo pehē fau koā ʻa e vaivai ho‘omou tui̇́?"
        },
        {
          "number": "31",
          "text": "Ko ia, ʻoua te mou lotomoʻuá mo fa‘a lau ʻo pehē: ‛Ko e hā te tau kai? pē; Ko e hā te tau inu? pe; Ko e hā te tau teungaʻaki̇́?’"
        },
        {
          "number": "32",
          "text": "He ko e ngaahi me‘a ia ‘oku tuli ki ai ʻa e kau taʻetui ‘Otuá, ka ʻoku ʻafioʻi pē ‘e ho‘omou Tamai fakalangi̇́ ‘a hoʻomo fiemaʻu ʻa e ngaahi me‘a ko iā."
        },
        {
          "number": "33",
          "text": "Ka mou tomu‘a kumi ki he Pule‘anga ‘o e ‘Otuá, pea mo ʻene māʻoniʻoni ʻaʻaná, pea ‘e ‘oatu kotoa foki ‘e he ‘Otuá mo e ngaahi me‘a ko iā maʻamoutolu."
        },
        {
          "number": "34",
          "text": "Ko ia, ʻoua te mou loto mo‘ua koeʻuhi̇̄ ko e ‘a pongipongi̇́, he ʻe tokanga‘i pē ia ʻe he ‘a pongipongi̇́. Ka ‘oku feʻunga pē ʻa e faingata‘a ‘o e ‘aho ni̇́, mo e ‘ahó ni.”"
        }
      ],
      "7": [
        {
          "number": "1",
          "text": "‟‘Oua na‘á faifakamaau, telia naʻa fakamaauʻi mo kimoutolu foki."
        },
        {
          "number": "2",
          "text": "He ko e fakamaau te ke fai ki he kakai kehé, ko ia pē ‘e fakamaau‘i ʻaki koé pea ko e me‘afua te ke fua‘aki̇́, ko ia pē ‘e fuaʻaki kiate koé."
        },
        {
          "number": "3",
          "text": "Ko e hā ‘okú ke hoha‘a ai ki ha ki‘i me‘i ‘uli ʻi he kano‘imata ʻo ho kāingá, kae ‘ikai te ke tokanga‘i ʻa e fu‘u potuʻi ʻakaú ‘i ho kano‘imata ‘o‘oú?"
        },
        {
          "number": "4",
          "text": "‘Oku ou tumu ‘i ho‘o lava ke pehē ange ki ho kāingá, ‛Kau to‘o mu‘a ʻa e me‘i ‘uli ‘i ho kano‘imatá,’ ‘osi ange ko iā ‘oku ‘i ai ʻa e fu‘u potuʻi ʻakau ‘i ho kano‘i mata ‘o‘oú!"
        },
        {
          "number": "5",
          "text": "ʻA e lotuloi! Tomu‘a to‘o ʻa e fu‘u potuʻi ʻakaú mei ho kano‘imata ‘o‘oú, kae lava ke ke sio lelei, peá ke toki to‘o leva ʻa e me‘i ‘uli ʻoku ʻi he kano‘imata ʻo ho kāingá."
        },
        {
          "number": "6",
          "text": "‘Oua ‘e laku ʻa e me‘a toputapú ki he fanga kuli̇i̇́, na‘á faifai pea nau tafoki hake ‘o ‘ohofi kimoutolu. ʻOua ‘e laku ho‘omou mata‘itofé ki he fanga puaká, na‘á faifai pea nau tāmolo ai ʻo nau toki tafoki mai ʻo tuli hae kimoutolu.”"
        },
        {
          "number": "7",
          "text": "‟Mou kole, pea ‘e foaki kiate kimoutolu. Mou kumi, pea te mou ‘ilo. Mou tukituki, pea ‘e fakaava atu."
        },
        {
          "number": "8",
          "text": "He ko ia kotoa pē ‘oku kolé, ‘e foaki kiate ia ʻa e me‘a ‘okú ne fiema‘ú. Pea ko ia ‘e kumi̇́, te ne ma‘u ʻa e me‘a ‘okú ne kumi̇́. Pea ‘e fakaava ʻa e matapaá kiate ia ‘e tukituki̇́."
        },
        {
          "number": "9",
          "text": "He ko hai ‘iate kimoutolu ‘e kole atu ha taha hoʻo fānaú ha foʻi mā peá ne ‘oange ki ai ha fo‘i maka?"
        },
        {
          "number": "10",
          "text": "Pē te ne kole atu ha mata‘i ika peá ne ‘oange ha ngata?"
        },
        {
          "number": "11",
          "text": "Kapau leva ʻoku ʻilo ʻekimoutolu, ʻa e faʻahinga kovi̇́, ke ‘ave me‘a lelei ma‘a ho‘omou fānaú, huanoa ho‘omou Tamai fakalangi̇́ ʻene fie foaki meʻalelei kiate kinautolu ʻoku kole kiate iá."
        },
        {
          "number": "12",
          "text": "Ko ia, ʻi he meʻa kotoa pē, ko e me‘a ‘oku mou loto ke fai ‘e he kakai̇́ kiate kimoutolu, mou fai pehē foki kiate kinautolu. He ko e ʻuhinga ia ‘o e Lao ‘a Mōsesé mo e ngaahi Tohi ʻa e kau Palōfitá.”"
        },
        {
          "number": "13",
          "text": "‟Mou hū atu ʻi he matapā fāsi‘i̇́. He ʻoku fālahi̇ pea faingofua ʻa e hū atu he matapā, ʻoku iku ki he ‘auhá, pea ʻoku tokolahi ʻa e hū ai̇́."
        },
        {
          "number": "14",
          "text": "Ka ko e matapā ‘oku fāsi‘i̇́ pea faingata‘a ʻa e hū ai̇́, ko e hala ia ki he mo‘ui̇́, pea ‘oku tokosi‘i pē ʻa e hū ai̇́.”"
        },
        {
          "number": "15",
          "text": "‟Mou tokanga‘i ʻa e kau palōfita loi̇́. He ‘oku nau haʻu kuo kofu tuʻa mai ʻaki ʻa e fōtungaʻi sipi, ka ko honau lotó ko e manu fekai̇ ‘atā."
        },
        {
          "number": "16",
          "text": "Te mou ʻiloʻi pē kinautolu mei he ngaahi me‘a ‘oku nau fai̇́. He te mou toli kālepi koā pē toli fiki mei ha fuʻu vao talatala?"
        },
        {
          "number": "17",
          "text": "Pehē foki, ʻilonga ha ʻakau lelei̇, kuo pau ke fua lelei, ka ko e ʻakau kovi̇́, ʻoku fua kovi pē ia."
        },
        {
          "number": "18",
          "text": "‘E ‘ikai ke fua kovi ha fu‘u ʻakau lelei, pea ‘e ‘ikai fua lelei ha fu‘u ʻakau kovi."
        },
        {
          "number": "19",
          "text": "‘Ilonga ha fu‘u ʻakau ‘oku ‘ikai ke fua lelei̇́, pea ʻe tā ia ‘o laku ki he afi̇́."
        },
        {
          "number": "20",
          "text": "Pehē foki, te mou ʻiloʻi pē ʻa e kau palōfita loi̇́ mei honau ngaahi fuá.”"
        },
        {
          "number": "21",
          "text": "‟‘E ‘ikai hū ki he Pule‘anga ‘o Hēvani̇́ ‘akinautolu kotoa pē ‘oku nau fa‘a pehē mai kiate au, ‛‘Eiki ē! ‘Eiki ē!’ Kae ngata pē ʻiate ia ‘oku fai ʻa e finangalo ‘o ʻeku Tamai̇ ʻi he Langi̇́."
        },
        {
          "number": "22",
          "text": "He ‘e pehē mai ‘e he tokolahi ‘i he ‘Aho Fakamāaú, ‘Eiki ē! ‘Eiki ē! Na‘á mau malangaʻaki ho huafá, pea ʻi ho huafá, naʻa mau kapusi tēvolo ai, pea mau fai ai foki ʻa e ngaahi mana lahi̇́.”"
        },
        {
          "number": "23",
          "text": "Ka te u toki tala mahino kiate kinautolu: ‟‘Oku ‘ikai pē te u ‘ilo ‘e au ʻakimoutolu. Mou ō meiate au, ‘akimoutolu ʻa e kau faikovi̇́!”"
        },
        {
          "number": "24",
          "text": "‟Ko ia, ka ai ha taha ‘e fanongo ki he ngaahi me‘a ‘oku ou lea‘aki̇́, pea naʻe ongongofua ki ai, ‘e tatau ia mo ha tufunga poto, na‘e fai ʻene langa falé ‘i ha funga maka."
        },
        {
          "number": "25",
          "text": "Pea tō ʻa e ‘uhá, pea hake mai ʻa e vaitafé, pea angi mo e matangi̇́ ‘o faʻafaʻaki ʻi he fale ko iá, kae ‘ikai ke holo ia, he kuo langa ʻi he funga maká."
        },
        {
          "number": "26",
          "text": "Ka ʻilonga ha taha ‘e fanongo ki he ngaahi me‘a ‘oku ou lea‘aki̇́ kae ‘ikai ke ongongofua ki ai, ‘e tatau ia mo ha tufunga vale na‘e langa fale ‘i he ‘one‘oné."
        },
        {
          "number": "27",
          "text": "Pea tō ʻa e ʻuhilá, pea hake mai ʻa e vaitafé, pea angi mai mo e matangi̇́ ‘o faʻafaʻaki ki he falé, pea holo ia, ko e holo lahi moʻoni iá!”"
        },
        {
          "number": "28",
          "text": "Pea ‘osi ai ʻa e faiako ‘a Sīsūú kae fakatumutumu ʻa e kakai̇́ ‘i heʻene ngaahi fakahinohinó."
        },
        {
          "number": "29",
          "text": "He naʻá ne faiako ʻo hangē ko ha taha maʻumafai lahi̇́, ‘o kehe ia mei he‘enau kau faiako ʻo e Lao ‘a Mōsesé."
        }
      ],
      "8": [
        {
          "number": "1",
          "text": "Pea ʻi he ‘alu hifo ‘a Si̇̄sū mei he moʻungá, naʻe muimui atu kiate ia ha fuʻu kakai tokolahi."
        },
        {
          "number": "2",
          "text": "Pea ‘iloangé naʻe ha‘u ha tangata kilia ‘o tū‘ulutui hifo ʻo ne kole atu: ‟‘Eiki, kapau ko ho finangaló ia, ʻoku ke lava fakamaʻa hoku kiliá.”"
        },
        {
          "number": "3",
          "text": "Pea ala ange ‘a Si̇̄sū ki he tangatá mo ne folofola, ‟ʻOku ou loto ki ai. Ke ke maʻa koe!” Pea naʻe ma‘a leva ʻa e kilia ‘o e tangatá."
        },
        {
          "number": "4",
          "text": "Pea toe folofola ange ‘e Si̇̄sū ki ai, ‟‘Oua te ke tala ki ha taha. Ka ke ‘alu pē ki he taula‘eiki̇́ ‘o fakahā ange kuó ke sai, pea ‘ave ʻa e me‘a‘ofa naʻe tuʻutuʻuni ʻe Mōsesé, ke fakamoʻoni, kuo fakamaʻa koe.”"
        },
        {
          "number": "5",
          "text": "Pea kuo a‘u ‘a Si̇̄sū ki Kāpaneume, ‘iloangé kuo fakafetaulaki mai kiate ia ha ʻeikitau Loma, ‘o kole tokoni kiate ia"
        },
        {
          "number": "6",
          "text": "ʻo pehē: ‟‘Eiki, ‘oku ‘i ai si‘eku tamaio‘eiki ‘oku tokoto ‘i ‘api ʻoku puke ʻi he mamateá, pea ‘oku faingata‘ā‘ia lahi ‘aupito.”"
        },
        {
          "number": "7",
          "text": "Pea pehē ange ki ai ‘e Si̇̄sū: ‟Te u ‘alu atu ‘o fakamo‘ui ia.”"
        },
        {
          "number": "8",
          "text": "Ka naʻe talaange ‘e he ‘eikitau Lomá, ‟‘Oua ‘Eiki, he ko hoku falé ‘oku ‘ikai taau ia ke ke hū ki ai. Fai pē ha‘o folofola, pea ‘e mo‘ui ai ‘eku tamaio‘eiki̇́."
        },
        {
          "number": "9",
          "text": "He ko aú, foki, ko e tangata ma‘u mafai. ‘Oku ‘i ai ‘eku kau sōtia ‘oku nau fakaongo kiate au. pea ʻ"
        },
        {
          "number": "10",
          "text": "Pea ofo ‘aupito ‘a Si̇̄sū ʻi he lea ‘a e ‘eikitau Lomá, peá ne pehē ange ki he kakai na‘e muimui mai̇́, ‟Ko hono mo‘oni̇́ ʻeni ‘oku ou tala atú, kuo te‘eki te u fetaulaki mo ha taha, ‘i ‘Isileli̇́, kuo lahi pehē ʻene tui̇́.”"
        },
        {
          "number": "11",
          "text": "Pea ko eni ʻoku ou tala atu kiate kimoutolu, ‘e omi ha tokolahi mei he hahaké mo e hihifó ‘o kai kātoanga fakataha mo ‘Ēpalahame mo ‘Aisake pea mo Sēkope ‘i he Pule‘anga ‘o Hēvani̇́."
        },
        {
          "number": "12",
          "text": "Ka ko e kakai ‘oku lau ko e kakai totonu ‘o e pule‘angá, ‘e kapusi kinautolu ki he fakapo‘uli̇́ ʻi tuʻaʻā, ʻa ia te nau toki tangi ai mo feto‘eaki ʻi he mamahi̇́.”"
        },
        {
          "number": "13",
          "text": "Pea pehē ange ‘e Si̇̄sū ki he ‘eikitaú, ‟Foki atu koe, he kuo fai kiate koe ʻo fakatatau ki ho‘o tui̇́.”"
        },
        {
          "number": "14",
          "text": "Pea kuo a‘u atu ‘a Si̇̄sū ki he ‘api ‘o Pitá, ʻo ne ʻilo ai ʻa e fa‘ē ‘o e mali ‘o Pitá, kuo tokoto, he kuo ne puke ʻi he mofi̇́."
        },
        {
          "number": "15",
          "text": "Pea ala atu ‘a Si̇̄sū ki hono nimá, pea mahu‘i leva meiate ia ‘a e mofi̇́, pea tu‘u hake leva ‘a e fefiné ‘o tauhi kiate ia."
        },
        {
          "number": "16",
          "text": "Pea ʻi heʻene efiafi hifó, kuo ‘omi ‘e he kakai̇́ kia Si̇̄sū ha tokolahi naʻe puke fakatēvolo, pea naʻá ne kapusi ʻa e fanga tēvoló, ‘aki pē ha‘ane folofola, pea ko kinautolu kotoa pē na‘e mahamahaki, na‘á ne fakamo‘ui."
        },
        {
          "number": "17",
          "text": "Pea toki fakamo‘oni ai ‘a e lau ‘a e palōfita ko ‘Aiseá:"
        },
        {
          "number": "18",
          "text": "Pea ʻi he tokanga‘i ‘e Si̇̄sū ‘oku tokolahi ʻa e kakai̇, ʻoku ō mo iá, naʻá ne tuʻutuʻuni ke nau folau ki he kauvai ‘e taha ʻo e Tahi Kāleli̇́."
        },
        {
          "number": "19",
          "text": "Pea naʻe fakafetaulaki mai kiate ia ha faiako ʻo e Laó, ʻo ne pehē: ‟Tangata‘eiki, neongo pē ko e fē ha feitu‘u te ke ‘alu ki ai, te u muimui kiate koe.”"
        },
        {
          "number": "20",
          "text": "Pea tali ‘e Si̇̄sū ki ai;, ‟Ko e fanga fōkisi̇́ ‘oku ‘i ai honau tafu, pea ko e fanga manupuná ‘oku ‘i ai honau pununga. Ka ko e Foha ‘o e Tangatá ‘oku ‘ikai hano mālōlō‘angá.”"
        },
        {
          "number": "21",
          "text": "Pea toe pehē ange ‘e ha taha ʻi he kau akó, ‟‘Eiki, tukumai mu‘a ke u tomu‘a ‘alu ‘o tanu ‘eku tangata‘eiki̇́.”"
        },
        {
          "number": "22",
          "text": "Ka naʻe tala ‘e Si̇̄sū ki ai, ‟Ha‘u koe ʻo muimui kiate au, kae tuku ʻa e kau maté ke nau tanu ʻa e mate ʻanautolú!”"
        },
        {
          "number": "23",
          "text": "Pea heka vaka leva ‘a Si̇̄sū mo ‘ene kau akó."
        },
        {
          "number": "24",
          "text": "Pea fakafokifā kuo tō ha fu‘u matangi ʻi he Tahi̇́, ‘o hake ʻa e ngaahi peaú ki he vaká, ka naʻe toka pē ‘a Si̇̄sū ia."
        },
        {
          "number": "25",
          "text": "Pea haʻu ʻene kau akó ‘o fafangu ia mo nau kaila: ‟‘Eiki ē, Fakahaofi kitautolu, he te tau tuʻutāmaki!”"
        },
        {
          "number": "26",
          "text": "Ka naʻe folofola ‘e Si̇̄sū kiate kinautolu, ‟Ko e hā ‘oku mou manavahē ai̇́? Ko e hā ‘oku siʻi pehē ai ho‘omou tui̇́?” Pea toki malanga hake ia ‘o ne taʻofi ʻa e matangi̇́ mo e tahi̇́, pea naʻe nonga ka ko ha nonga."
        },
        {
          "number": "27",
          "text": "Pea fakatumutumu ai ‘a e kau akó mo nau pehē: ‟Ko e tangata fēfē eni, he ʻoku talangofua kiate ia ʻa e matangi̇́ mo e tahi̇́?”"
        },
        {
          "number": "28",
          "text": "Pea ʻi he a‘u atu ‘a Si̇̄sū ki he kauvai ʻe tahá, ko e feituʻu ia ‘o e kakai Kātalá, naʻe fakafetaulaki mai ha ongo tangata puke fakatēvolo, pea kuó na omi mei ʻi he ngaahi fa‘itoká. Ko e ongo tangata fakatuʻutāmaki ‘aupito, he na‘e ‘ikai ha taha ‘e lava ke fou atu he feituʻu naʻá na ʻi ai̇́."
        },
        {
          "number": "29",
          "text": "Pea fakafokifā naʻá na kaila mai: ‟‘E Si̇̄sū, ‘Alo ‘o e ‘Otuá! Ko e hā ʻa e me‘a ‘okú ke ha‘u ai ki heni̇́? ‘Ikai ko ho‘o ha‘ú ke faka‘auha kimaua, teʻeki ke hokosia hono taimi totonú?”"
        },
        {
          "number": "30",
          "text": "Pea feʻunga iá, ‘oku ‘i ai ha fanga puaka ‘oku nau huohua ofi mai kiate kinautolu."
        },
        {
          "number": "31",
          "text": "Pea kole ange ‘e he fanga tēvoló kia Si̇̄sū: ‟Kapau te ke kapusi kimautolu, peá ke fekau mu‘a ke mau hū ʻi he fanga puaká.”"
        },
        {
          "number": "32",
          "text": "Pea fekau ‘e Si̇̄sū kiate kinautolu: ‟Mou ʻalu,” pea nau matua mai ki tu‘a mei he ongo tangatá ‘o hū ʻi he fanga puaká, pea ‘oho hifo leva ‘a e fanga puaká ʻi he tahifohifó ‘o tūʻulu kotoa ki he Tahi̇́ ‘o nau melemo ai."
        },
        {
          "number": "33",
          "text": "Pea feholaki leva ʻa e kau tauhi̇́, ʻo nau hū ki kolo ‘o talanoa ai ki he kakai̇́ ʻa e me‘a kuo hokó, kae tautautefito ki he me‘a na‘e hoko ki he ongo tangata naʻe puke fakatēvoló."
        },
        {
          "number": "34",
          "text": "Pea ko eni, naʻe holo mai ‘a e kakai kotoa mei he koló ‘o fakafetaulaki kia Si̇̄sū, pea ʻi heʻenau mamata kiate iá, naʻa nau kole ange ke ne hiki mu‘a mei honau feitu‘ú."
        }
      ],
      "9": [
        {
          "number": "1",
          "text": "Pea heka vaka ‘a Si̇̄sū ‘o foki ki he kolo na‘á ne nofo ai̇́."
        },
        {
          "number": "2",
          "text": "Pea ʻiloangé, naʻe fata mai kiate ia ‘e ha ni‘ihi, ha tangata mamatea, ʻokú ne tokoto ʻi ha mohenga. Pea ʻi he tokanga‘i ‘e Si̇̄sū, ‘a e mālohi ‘enau tui̇́, naʻá ne pehē ange ki he mamateá, ‟Tangata, fiemālie pē, he kuo fakamolemole‘i ho‘o ngaahi angahalá.”"
        },
        {
          "number": "3",
          "text": "Pea hoko ai ʻa e pehē loto pē ‘e he kau faiako ʻo e Lao ‘a Mōsesé na‘e ‘i ai̇́: ‟Tā ko e toki tangata fie ‘Otua ʻeni!”"
        },
        {
          "number": "4",
          "text": "Ka na‘e ʻafioʻi pē ‘e Si̇̄sū ‘a e anga ‘o ‘enau fakakaukaú, pea ne pehē ange kiate kinautolu: ‟Ko e hā ‘oku mou mahalo kovi ai̇́?"
        },
        {
          "number": "5",
          "text": "He ko fē ‘oku faingofua angé: Ko ‘eku pehē ange ki he mamateá ni, Kuo fakamolemole‘i ho‘o ngaahi angahalá, pē ko ‘eku pehē ange, Tu‘u ki ‘olunga ‘o ‘alu ki ‘api?"
        },
        {
          "number": "6",
          "text": "Ka te u ‘ai ke mahino ai leva kiate kimoutolu, ‘oku ma‘u mafai ‘a e Foha ‘o e Tangatá, ʻi māmani, ke ne fakamolemole angahala.” Pea folofola leva ‘a Si̇̄sū ki he tangata mamateá, ‟Tu‘u! Toʻo ho mohengá, peá ke ‘alu ki ho ‘api̇́.”"
        },
        {
          "number": "7",
          "text": "Pea tu‘u hake ai pē ʻa e tangatá ‘o ne ‘alu atu ki hono ‘api̇́."
        },
        {
          "number": "8",
          "text": "Pea ʻi he sio ki ai ʻa e kakai̇́, naʻa nau manavahē; Pea naʻa nau fakamālō ki he ‘Otuá, koeʻuhi̇̄ ko ‘ene foaki ha mafai lahi pehē ki he tangatá."
        },
        {
          "number": "9",
          "text": "Pea laka atu mei ai ‘a Si̇̄sū ‘o ne mamata ki ha tangata tānaki tukuhau ko Mātiu hono hingoá, ‘okú ne nofo mai ‘i hono ‘ōfisi̇́. Pea pehē ‘e Si̇̄sū kiate ia: ‟Ha‘u ʻo muimui kiate au.” Pea malanga hake leva ‘a Mātiu ‘o ne muimui atu kia Si̇̄sū."
        },
        {
          "number": "10",
          "text": "Pea hoko ai ʻa e fai ‘e Mātiu ha fakaafe ‘i hono ‘api̇́ ma‘a Si̇̄sū mo ‘ene kau akó, pea naʻe tokolahi ʻa e kaungā tānaki tukuhau ‘o Mātiú mo e kau angahala kehé, naʻe maʻumeʻatokoni fakataha mo Si̇̄sū mo ʻene kau akó."
        },
        {
          "number": "11",
          "text": "Ka ʻi he mamata ki ai ʻa e kau Fālesi̇́, naʻa nau ‘eke ange ki heʻene kau akó, ‟Ko e hā ‘oku maʻumeʻatokoni fakataha ai ho‘omou faiakó pea mo e kau tānaki tukuhaú mo e kau angahalá?”"
        },
        {
          "number": "12",
          "text": "Pea ʻi he fanongo ki ai ‘a Si̇̄suú, naʻá ne pehē kiate kinautolu: ‟‘Oku ‘ikai ko e kakai mo‘ui lelei̇́ ‘oku ‘aonga ki ai ʻa e tōketaá, ka ko e kakai mahamahaki̇́."
        },
        {
          "number": "13",
          "text": "Ka mou feinga muʻa ke ‘ilo ʻa e ʻuhinga ‘o e potu Folofola ko ʻeni̇́: ‘Oku fiema‘u ‘e he ‘Otuá ʻa e faimanava‘ofá, ‘o ‘ikai ko e faifeilaulaú. Na‘e ‘ikai te u ha‘ú ke ui ʻa e kau māʻoniʻoni̇́, ka ko e kau angahalá.”"
        },
        {
          "number": "14",
          "text": "Na‘e toki ha‘u ai kia Si̇̄sū ha kau ako ‘a Sione Papitaiso, ʻo nau ʻeke ange: ‟Ko e kau Fālesí mo kimautolu, ‘oku mau fa‘a ‘aukai, ka ko e hā ‘oku ‘ikai teitei ‘aukai ai ʻa hoʻo kau akó?”"
        },
        {
          "number": "15",
          "text": "Pea fehu‘i ange ai ‘e Si̇̄sū kiate kinautolu: ‟ʻE nofo ‘aukai koā ha kau fakaafe ‘i ha kātoanga mali, lolotonga ʻoku kei ‘iate kinautolu ‘a e ‘eiki ta‘ané? Ka ‘e hoko mai pē ‘a e taimi ke ‘ave ai ʻa e ‘eiki ta‘ané meiate kinautolu, pea te nau toki ‘aukai leva ai."
        },
        {
          "number": "16",
          "text": "‘Oku ‘ikai hanga ‘e ha taha ‘o monomono ha kofu motu‘a ʻaki ha konga tupenu fo‘ou, he kuo pau ke mingi ai ʻa e konga tupenu fo‘oú, ‘o toe lahi ange ai ʻa e mahae ʻa e kofú."
        },
        {
          "number": "17",
          "text": "Pea ‘oku ‘ikai hanga ‘e ha taha ‘o ʻutu ha uaine fo‘ou ki ha hina leta motu‘a, he ‘e pā ʻa e hiná, ‘o mahua ai ʻa e uainé ʻo maumau. Ka kuo pau ke ʻutu ʻa e uaine fo‘oú ki ha hina leta fo‘ou, kae fakatou tolonga.”"
        },
        {
          "number": "18",
          "text": "Pea lolotonga ‘a e kei faiako ‘a Sīsūú, ʻiloangé kuo tō tūʻulutui mai kiate ia ha tangata, ko e taha ʻo e houʻeiki̇́, ʻo ne pehē ange kia Si̇̄sū: ‟Ko si‘oku ‘ōfefiné kuo toki maté ni. Ka ke ʻalu ange mu‘a ‘o hilifaki ki ai ho nimá, pea ʻe toe mo‘ui ia.”"
        },
        {
          "number": "19",
          "text": "Pea tu‘u hake ai ‘a Si̇̄sū mo ‘ene kau akó ‘o nau ō mo e tangatá."
        },
        {
          "number": "20",
          "text": "Pea feʻunga mo iá, na‘e ‘i ai ha fefine kuo ta‘u ‘e hongofulumāua ʻene puke ʻi he ‘autotó na‘e muimui atu ʻi he tu‘a ‘o Si̇̄suú ‘o ne ala ki he kapa hono kofú."
        },
        {
          "number": "21",
          "text": "He kuó ne pehē ‘i hono lotó, ‟Kapau te u ala pē ā ki hono kofú, te u mo‘ui.”"
        },
        {
          "number": "22",
          "text": "Pea tafoki ‘a Si̇̄sū ‘o hanga ki he fefiné, pea naʻe folofola ange: ‟Fiemālie pē, fefine! Kuo fakamo‘ui koe Koeʻuhi̇̄ ko ho‘o tui̇́.” Pea mo‘ui ai pē ‘a e fefiné mei he taimi ko iā."
        },
        {
          "number": "23",
          "text": "Pea ʻi he a‘u atu ‘a Si̇̄sū ki he ‘api ‘o e houʻeiki̇́, naʻá ne tokangaʻi kuo ʻi ai ʻa e kau ifi fangufangú mo e kau tēngihiá, ʻoku nau longoaʻa holo ai."
        },
        {
          "number": "24",
          "text": "Pea naʻe tala kiate kinautolu: ‟Mou ō ki tu‘a! ‘Oku ‘ikai ke mate ʻa e ki‘i ta‘ahiné, ka ʻoku mohe pē ia.” Pea naʻe manuki ʻa e kakai̇́ kia Si̇̄sū."
        },
        {
          "number": "25",
          "text": "Pea hili hono tuku ki tu‘a ʻa e kakaí, pea hū atu ‘a Si̇̄sū ki he veʻe mohenga ‘o e ta‘ahiné, ʻo ne puke hono nimá ‘o ne fokotu‘u ia ki ‘olunga."
        },
        {
          "number": "26",
          "text": "Pea mafola atu leva ai ‘a e ongoongo ‘o Sīsūú, ki he tapa kotoa pē ‘o e feituʻu ko iá."
        },
        {
          "number": "27",
          "text": "Pea kuo ʻalu atu ‘a Si̇̄sū mei he feitu‘u ko iā, naʻe muimui atu kiate ia ha ongo tangata kui ʻo na kalanga ʻo pehē: ‟Siʻi ‘Alo ‘o Tēvita ē, ke ke ʻalo‘ofa mai kiate kimaua!”"
        },
        {
          "number": "28",
          "text": "Pea afe ‘a Si̇̄sū ki he ‘api ‘e taha, pea omi ‘a e ongo tangata kui̇́ ki ai, pea ʻeke ange ‘e Si̇̄sū kiate kinaua: ‟‘Okú mo tui koā te u lava ‘o fakaʻā homo matá?”"
        },
        {
          "number": "29",
          "text": "Pea ala atu leva ‘a Si̇̄sū ki hona matá mo ne folofola, ‟Ke fakaʻakimoua, ʻo fakatatau ki ho‘omo tui̇́.”"
        },
        {
          "number": "30",
          "text": "Pea ʻā ai ‘a e mata ‘o e ongo tangatá."
        },
        {
          "number": "31",
          "text": "Ka naʻe ō ʻa e ongo tangatá ia ‘o ongoongoa atu ‘a Si̇̄sū ki he kakai kotoa pē, ʻi he feitu‘u fonua ko iá."
        },
        {
          "number": "32",
          "text": "Pea ʻi he fononga atu ‘a Si̇̄sū mo ‘ene kau akó, ʻiloangé kuo taki mai kiate ia ha tangata naʻe noa ka naʻe toe puke fakatēvolo foki."
        },
        {
          "number": "33",
          "text": "Pea ʻi hono kapusi pē ‘e Si̇̄sū ‘a e tēvoló mei he tangatá, kuo kamata lea ia, ʻa ia naʻe noa. Na‘e ofo ‘aupito ai ʻa e kakai̇́, ‘o nau pehē: ‟Kuo te‘eki tu‘o taha ha hoko ha meʻa pehē ‘i ‘Isileli̇́!”"
        },
        {
          "number": "34",
          "text": "Ka na‘e pehē ‘e he kau Fālesí ia, ‟Ko e pule ‘o e fanga tēvoló ‘okú ne fakaivia ‘a Si̇̄sū ke kapusi tēvoló.”"
        },
        {
          "number": "35",
          "text": "Pea na‘e ‘a‘ahi holo ‘a Si̇̄sū ki he ngaahi kolo lalahi̇́ mo e ngaahi kolo iiki̇́ ‘o faiako ‘i honau ngaahi falelotú mo malanga‘aki ‘a e ongoongo lelei ‘o e Pule‘angá, pea naʻe fakamo‘ui ai ʻa e fa‘ahinga alanga mahaki kotoa pē mo e faʻahinga mahamahaki kotoa pē."
        },
        {
          "number": "36",
          "text": "Pea ʻi heʻene mamata ki he tokolahi ʻa e fuʻu kakai̇́, naʻe langa hono mafú ʻi he ‘ofa kiate kinautolu, koeʻuhi̇̄ ko e hēhētu‘u mo e vaivai ‘enau moʻui̇́, ʻo hangē ha fanga sipi ‘oku ‘ikai hanau tauhi̇́."
        },
        {
          "number": "37",
          "text": "Pea toki folofola ‘e Si̇̄sū ki he‘ene kau akó, ‟Kuo motu‘u ʻa e ta‘ú, ka ʻoku kaungatāmaki ʻa e kau ngāué."
        },
        {
          "number": "38",
          "text": "Ko ia, mou lotu ki he ‘Eiki ‘oku ʻaʻana ʻa e ututaʻú, ke fekau ha kau ngāue, ke nau ō atu ‘o tānaki mai ʻa e fua ʻo ʻene ngoué.”"
        }
      ],
      "10": [
        {
          "number": "1",
          "text": "Pea ui ange ‘e Si̇̄sū ʻene kau ako ‘e toko hongofulu mā uá ke nau fakatahataha mai. Pea naʻe tuku kiate kinautolu ʻa e mafai̇́ ke kapusi tēvolo mo fakamo‘ui ʻa e fa‘ahinga alanga mahaki mo e mahamahaki̇́ kotoa pē."
        },
        {
          "number": "2",
          "text": "Ko ʻeni ʻa e kau ʻapositolo ‘e toko hongofulu mā uá: Ko e ʻuluaki̇́ ko Saimone, ‘a ē ‘oku ui ko Pitá, pea mo hono tokouá, ‘a ‘Anitelū. Ko Sēmisi mo hono tokouá, ‘a Sione, ko e ongo foha ia ‘o Sēpeti̇́;"
        },
        {
          "number": "3",
          "text": "Ko Filipe mo Pātolomiu, ko Tōmasi, ko Mātiu ‘a ē na‘e tānaki tukuhaú, ko Sēmisi ʻa e foha ‘o ‘Alefiusi̇́, mo Fataisa."
        },
        {
          "number": "4",
          "text": "Ko Saimone (ʻa e Mamahi‘i Fonuá) pea mo Siutasi ‘Isikāliote, ‘a ē na‘á ne lavaki‘i iá."
        },
        {
          "number": "5",
          "text": "Ko ʻeni ia ʻa e toko hongofulumāua naʻe fekau atu mo e tuʻutuʻuni ʻa Si̇̄sū kiate kinautolu ʻo pehē:"
        },
        {
          "number": "6",
          "text": "Ka mou ō muʻa ki he fanga sipi kuo mole ʻi he kakai ‘Isileli̇́."
        },
        {
          "number": "7",
          "text": "Pea ʻi hoʻomou ō mou malangaʻaki ʻo pehē: ‟Kuo panaki ʻa e Pule‘anga ‘o Hēvani̇́.”"
        },
        {
          "number": "8",
          "text": "Mou fakamo‘ui ʻa e kakai ‘oku mahakiʻiá, pea fokotu‘u ʻa e kakai kuo maté. Mou fakamaʻa ʻa e kiliá, mo kapusi tēvolo. ‘Oua te mou ‘ai ke totongi ‘e he kakai̇́ ho‘omou ngāue ‘oku fai kiate kinautolú, he na‘e foaki atu maʻamoutolu ʻa e moʻui̇́, kae ‘ikai ‘eke atu ha totongi."
        },
        {
          "number": "9",
          "text": "‟Vakai na‘á mou fa‘o kato ha pa‘anga koula, pē siliva, pē ko ha pa‘anga kapa."
        },
        {
          "number": "10",
          "text": "Pea vakai na‘á mou ō mo ha kato meʻakai ki he fonongá, pē ko ha sote, pē sū ‘e ua, pē ko ha tokotoko, he ko e tangata ngāué, ‘oku taau ke tauhi ‘e he kakai̇́."
        },
        {
          "number": "11",
          "text": "Pea ka mou ka a‘u leva ki ha kolo lahi, pē ha kolo si‘isi‘i, pea mou kumi ha ‘api ‘e talitali lelei ai kimoutolu, ʻo mou nofo ai kae‘oua kuo mou hiki mei he kolo ko iá."
        },
        {
          "number": "12",
          "text": "Peá ka mou ka hū ki ha ‘api, pea mou tuku ha tāpuaki ma‘a e ‘api ko iá."
        },
        {
          "number": "13",
          "text": "Ka talitali lelei kimoutolu ‘e he ‘api ko iá, pea tuku ke nofo ai mo kinautolu ho‘omou tāpuaki̇́, pea kapau ‘e ‘ikai te nau talitali lelei kimoutolu, pea mou toe ō pē mo ho‘omou tāpuaki̇́."
        },
        {
          "number": "14",
          "text": "Peá ka ‘i ai ha taha ‘e ‘ikai te ne tali kimoutolu pē tokanga ki hoʻomou malangá, pea mou hiki mei he ‘api ko iá, pē ko e kolo ko iá. Tūtuu‘i ʻa e efu ‘o e feitu‘u ko iá mei homou vaʻé."
        },
        {
          "number": "15",
          "text": "He ko hono mo‘oni̇́ ʻeni ‘oku ou tala atu, ‘e ma‘ama‘a ange ʻa e tautea ʻo e kakai ‘o Sōtoma mo Komolá, ʻi he ʻAho Fakamaaú, ‘i he tautea ‘e fai ki he kakai ko iá.”"
        },
        {
          "number": "16",
          "text": "‟Pea ko ʻeni ʻoku ou fekau ke mou ō atu ʻo mou hangē ko ha fanga sipi̇ ʻi he lotolotonga ‘o ha fanga ulofi̇. Ko ia ai, ‘ai ke mou olopoto ‘o hangē ko ha ngata, mo angamalū ‘o hangē ko ha lupe."
        },
        {
          "number": "17",
          "text": "Ka mou tokanga, he ‘e feinga ha ni‘ihi ke puke kimoutolu ‘o taki ki honau ngaahi fale fakatahaʻangá mo honau ngaahi falelotú, ke tāaʻi ai kimoutolu."
        },
        {
          "number": "18",
          "text": "Pea ʻe taki atu foki kimoutolu ki ha kau pule mo ha ngaahi Tuʻi koeʻuhi̇̄ ko au, ke mou hoko ko ha fakamo‘oni kiate au ‘i honau lotolotongá pea ki he kakai Senitailé foki."
        },
        {
          "number": "19",
          "text": "Peá ka fakamāau‘i kimoutolu, pea ‘oua te mou loto hoha‘a pē ko e hā ha lea te mou fai, pē ‘e anga fēfē. He ka toki hokosia ia, pea ‘e fakahā atu leva kiate kimoutolu ʻa e lea ke faí."
        },
        {
          "number": "20",
          "text": "He ʻoku ‘ikai ko kimoutolu ‘e lea ai̇́, ka ko e Laumālie ‘o ho‘omou Tamai̇́, te ne lea ‘iate kimoutolu."
        },
        {
          "number": "21",
          "text": "Pea ʻe fakaʻilo ‘e ha taha hano tokoua ke tāmate‘i, mo ha tamai hano foha pē ko hano ‘ōfefine ke tāmate‘i̇́. Pea ‘e fakafepaki ha fānau ki he‘enau mātu‘á, ‘o ‘ai ke tāmate‘i kinautolu."
        },
        {
          "number": "22",
          "text": "Pea tuʻunga ‘i hoku hingoá, ‘e fehi‘a ʻa e kakai̇́ kotoa kiate kimoutolu. Ka ko ia ‘e kātaki ‘o a‘u ki he ngata‘angá, ‘e fakamoʻui ia."
        },
        {
          "number": "23",
          "text": "Peá ka ngaohikovi‘i kimoutolu ‘i ha kolo, pea mou hiki atu ki ha kolo ‘e taha. He ko hono mo‘oni̇́ ʻeni ‘oku ou tala atú, ‘e te‘eki ke ‘osi ʻa e ngaahi kolo kotoa ‘o ‘Isileli̇́ ‘i ho‘omou ‘a‘ahi ki ai, kuo a‘u mai ʻa e Foha ‘o e Tangatá."
        },
        {
          "number": "24",
          "text": "‘Oku ‘ikai ha tama ako ‘e tuʻunga mā‘olunga hake ‘i heʻene faiakó, pea ‘oku ‘ikai ha tamaioʻeiki ‘e tuʻunga mā‘olunga hake ‘i hono pulé."
        },
        {
          "number": "25",
          "text": "‘Oku taau mo ha tama ako ke fiemālie ‘okapau ‘e tuʻunga tatau mo ʻene faiakó, pea fiemālie ha tamaioʻeiki ‘okapau ‘e tuʻunga tatau mo hono pulé. Kapau kuo ui ‘e ha ni‘ihi ʻa e ʻulu ‘o e fāmili̇́ ko Sētane, pea huanoa ha‘anau laukovi ʻe fai, ki he toenga ‘o e fāmili̇́.”"
        },
        {
          "number": "26",
          "text": "‟Ko ia, ʻoua ‘e manavahē ki ha taha ʻi he kakai ko iá. He ‘oku ‘ikai ha me‘a ‘e fufūu‘i ka kuo pau ke fakahāa‘i. Ko e me‘a fakapulipuli kotoa pē kuo pau ke ‘ilo ki ai."
        },
        {
          "number": "27",
          "text": "Ko e me‘a ‘oku ou tala poʻuli atu kiate kimoutolú, mou tala ho‘atā atu ia. Ko e me‘a kotoa ‘oku ou fanafanahi atú, mou kailangaki‘i atu ia mei he ngaahi funga falé."
        },
        {
          "number": "28",
          "text": "Pea ʻoua te mou manavahē ki he fa‘ahinga, te nau lava ‘o tāmateʻi homou sinó pē, ka ‘oku ‘ikai te nau lava ‘o tāmate‘i homou laumālié, ka mou manavahē kimoutolu ki he ‘Otuá, ʻa ē ʻokú ne lava ke faka‘auha fakatou‘osi homou sinó mo homou laumālié, ‘i Heli."
        },
        {
          "number": "29",
          "text": "‘Ikai ‘oku mahu‘inga tatau ha ongo ki‘i fo‘i manupuna mo ha sēniti ‘e taha? Ka ʻoka tō ha ki‘i fo‘i manupuna ‘e taha ki he kelekelé, ‘oku ʻafioʻi pē ia ‘e ho‘omou Tamai̇́."
        },
        {
          "number": "30",
          "text": "Pea na‘á mo hoʻomou tu‘oni louʻulú tāutaha, kuó ne ‘osi lau fakalāutelau mo ia."
        },
        {
          "number": "31",
          "text": "Ko ia, ‘oua te mou manavahē. He ‘oku mou mahu‘inga ange kimoutolu ki he ‘Otuá ‘i ha fanga ki‘i manupuna tokolahi!”"
        },
        {
          "number": "32",
          "text": "‟Pea ko ia kotoa pē te ne fakahā ʻi he haʻohaʻonga ʻo e kakai̇́ ʻene kau mo aú, te u fakahā foki ʻe au ki he‘eku Tamai ʻi Hēvani̇́ ʻeku kau mo iá."
        },
        {
          "number": "33",
          "text": "Pea ko ia kotoa pē te ne faka‘ikai‘i au ʻi he haʻohaʻonga ʻo e kakai̇́, te u fakahā foki ki he‘eku Tamai ʻi hēvani̇́, ‘oku ‘ikai te u kau mo ia.”"
        },
        {
          "number": "34",
          "text": "‟‘Oua te mou fakakaukau ko ‘eku ha‘ú ke fakamelino ‘a māmani. Na‘e ‘ikai te u ha‘u au ke fakamelino, ka ke fakaheletā."
        },
        {
          "number": "35",
          "text": "He ko ‘eku ha‘ú ke iku ʻo fehangahangai ai ha foha mo ʻene tamai̇́, ha ʻōfefine mo ʻene fa‘eé, ha fefine mali mo e fa‘ē ‘a hono mali̇́."
        },
        {
          "number": "36",
          "text": "Pea ko e fili lahi tahá ʻo ha tangata, ʻakinautolu pē ʻoku nofo mo ia ʻi hono ʻapi̇́."
        },
        {
          "number": "37",
          "text": "Ko ia ‘oku lahi ange ʻene ‘ofa ki heʻene tamai̇́ mo ʻene fa‘eé, pē ko hono fohá, pē ‘ōfefiné, ‘i heʻene ‘ofa kiate aú, ‘oku ‘ikai taau ia ke kau mo au."
        },
        {
          "number": "38",
          "text": "Pea ko ia ‘oku ‘ikai te ne loto ke fua hono kolosi̇́ ‘o muimui mai kiate aú, ‘oku ‘ikai ke taau ia ke kau mo au."
        },
        {
          "number": "39",
          "text": "ʻIlonga ha taha te ne feinga ke maʻu ʻene moʻui̇́, kuo pau ke mole ia. Pea ʻilonga ha taha te ne tuku ke mole ʻene moʻui̇́ koeʻuhi̇̄ ko au, te ne toki ma‘u ai ʻene moʻui̇́.”"
        },
        {
          "number": "40",
          "text": "‟Ka talitali ‘e ha taha ʻakimoutolú, ko ʻene talitali ia aú, peá ka talitali ‘e ha taha au, ko ʻene talitali ai pē ia ʻa e toko taha na‘á ne fekau ke u ha‘ú."
        },
        {
          "number": "41",
          "text": "ʻIlonga ha taha te ne talitali ha palōfita koeʻuhi̇̄ ko e palōfita ia, kuo pau ke fakapale‘i ʻaki ia ha totongi fakapalōfita. Pea ko ia te ne talitali ha taha māʻoniʻoni koeʻuhi̇̄ ko ʻene māʻoniʻoni̇́, kuo pau ke fakapale‘i ia ʻaki ʻa e totongi ʻa e māʻoniʻoni̇́."
        },
        {
          "number": "42",
          "text": "Pea ʻilonga ‘a ia te ne ‘oange ha ipu vai momoko ki ha taha ʻi he‘eku kau ako ta‘etokangaekina tahá koeʻuhi̇̄ ko ʻene muimui ‘iate aú, ko hono mo‘oni̇́ ʻeni ‘oku ou tala atú, ‘e ‘ikai ʻaupito mole ʻene totongi̇ ʻaʻaná.”"
        }
      ],
      "11": [
        {
          "number": "1",
          "text": "Pea hili hono fakahinohino ‘e Si̇̄sū ʻene toko hongofulu mā uá, naʻá ne hiki atu mei ai ‘o faiako mo malanga ‘i honau ngaahi kolo ofi mai̇́."
        },
        {
          "number": "2",
          "text": "Pea lolotonga ʻa e kei nofo pili̇̄sone ‘a Sione Papitaisó, na‘á ne fanongo talanoa ʻi he ngaahi me‘a ‘a Kalaisi kuo fai̇́, ko ia naʻá ne fekau ʻene kau akó ke nau ō kia Si̇̄sū;"
        },
        {
          "number": "3",
          "text": "‘O fehu‘i ange kiate ia: ‟Ko koe koā ʻa e toko taha ‘oku mau tatali ki ai̇́, pē te mau toe ʻamanaki ki ha taha kehe?”"
        },
        {
          "number": "4",
          "text": "Pea pehēange ‘e Si̇̄sū ki ai: ‟Mou foki ‘o tala kia Sione ʻa e me‘a kuo mou fanongo mo mamata ki ai̇́;"
        },
        {
          "number": "5",
          "text": "‘A e ʻā ʻa e kui̇́: ʻa e lava ʻa e heké ‘o ‘alu: ʻa e fakama‘a ‘o e kau kiliá: ʻa e fanongo ʻa e kau tuli̇́: ʻa e fakamoʻui ʻo e kau maté, mo hono malangaʻaki ‘o e ongoongo lelei̇́ ki he kau masivá."
        },
        {
          "number": "6",
          "text": "Pea ʻoku monūʻia ʻa e kakai ‘oku ‘ikai te nau fehi‘a kiate aú koeʻuhi̇̄ ko ‘eku ngaahi me‘a ‘oku fai̇́.”"
        },
        {
          "number": "7",
          "text": "Pea ʻi he foki atu ʻa e kau ako ‘a Sioné, na‘e lea ange ‘a Si̇̄sū ki he kakai̇́ ‘o kau kia Sione:"
        },
        {
          "number": "8",
          "text": "Ko hai na‘á mou ō ke vakai̇́? Ko ha tangata teunga nāunauʻia? ‘Ikai! He ko e kakai ‘oku nau teunga pehēé, ‘oku nau nofo palasi kinautolu."
        },
        {
          "number": "9",
          "text": "Ka ko e hā koā ia na‘á mou ō ko hono vakai̇́? Ko ha palōfita? ʻio! Ko hono moʻoni̇́ ʻeni ʻoku ou tala kiate kimoutolú, ko e tangata na‘á mou mamata ki ai̇́, ‘oku tuʻunga mā‘olunga ange ia ‘i ha palōfita."
        },
        {
          "number": "10",
          "text": "He ko ʻeni ʻa e lau ʻa e Tohitapú kia Sioné: ‟Vakai, ʻe mu‘omu‘a ‘iate koe ‘eku talafekaú ke teuteu ho halá.”"
        },
        {
          "number": "11",
          "text": "Ko hono mo‘oni̇́ ʻeni ‘oku ou tala kiate kimoutolú, ‘oku tuʻunga mā‘olunga ange ‘a Sione Papitaiso ‘i ha toe tangata kuo fanau‘i ‘i māmani. Ka neongo ia, ko ia ‘oku tuʻunga māʻulalo taha ‘i he Pule‘anga ‘o Hēvani̇́, ‘oku mā‘olunga ange ia ‘ia Sione."
        },
        {
          "number": "12",
          "text": "Talu mei he taimi ʻo Sione Papitaisó ‘o a‘u mai ki he ‘ahó ni mo hono tau‘i ʻo e Pule‘anga ‘o Hēvani̇́, ko e feinga ʻa ha kau tangata ke ma‘u fakamālohi ia."
        },
        {
          "number": "13",
          "text": "He na‘e kikite‘i ʻi he ngaahi tohi ʻa e kau palōfitá mo e Lao ‘a Mōsesé ʻa e me‘a kātoa ‘e hokó ‘o a‘u mai kia Sione."
        },
        {
          "number": "14",
          "text": "Pea kapau ‘oku mou tali ʻa e ngaahi kikite ko iá, ko ‘Ilaisiā ‘a Sione, ko e palōfita kuo fuoloa ho‘omou fakaʻamu ke hoko mai̇́."
        },
        {
          "number": "15",
          "text": "Ko kimoutolu ‘oku telingá, mou fanongoʻaki."
        },
        {
          "number": "16",
          "text": "Pea ʻe fakatatau ki he hā ʻa e kakai ʻo e toʻutangata ko ʻeni̇́? Ko kimoutolu kuo mou hangē ha longa‘i fānau ‘oku fakavā mo fekālanga‘i ‘i hala pule‘angá;"
        },
        {
          "number": "17",
          "text": "‟Na‘á mau tā fasi tau‘olunga atu,"
        },
        {
          "number": "18",
          "text": "He na‘e ha‘u ‘a Sione, ko e tangata ‘oku ‘ikai ke fa‘a kai pē fa‘a inu, pea mou lau, ‟‘Okú ne puke fakatēvolo.”"
        },
        {
          "number": "19",
          "text": "Kae ha‘u ʻa e Foha ʻo e Tangatá ia ‘o kai mo inu mo kimoutolu, pea mou tala leva ‘e kimoutolu, ‟Ko e tangata fa‘a kai mo fa‘a konā, pea ko e kaungāme‘a ‘o e kau tānaki tukuhaú mo e kau angahalá!” Kaekehe, kuo pau ke fakatonuhia‘i ʻa e poto ‘o e ‘Otuá, ‘i heʻene ngaahi ngāue ‘oku fai̇́."
        },
        {
          "number": "20",
          "text": "Ka na‘e ‘ikai ke fie tafoki ki he ‘Otuá ʻa e ngaahi kolo na‘e fai ai ‘e Si̇̄sū ʻene ngaahi mana lalahi̇́, pea mamahi ai ʻa e loto ‘o Si̇̄sūú ‘o ne valokiʻi kinautolu:"
        },
        {
          "number": "21",
          "text": "‟Tokanga‘i koe Kolesini! Tokanga‘i koe Petesaita! He ka naʻe fai ‘i Taia mo Saitoni ʻa e ngaahi mana na‘e fai ‘iate kimouá, kuo fuoloa ‘ena ‘ai tauangaʻa mo fakaefuefu, ke fakahaa‘i ʻaki ‘ena tafoki̇́."
        },
        {
          "number": "22",
          "text": "Ko hono mo‘oni̇́ ʻeni ‘oku ou tala kiate kimoutolu, ka hoko mai ʻa e ‘Aho Fakamaaú, pea ‘e faka‘atu‘i ange ‘e he ‘Otuá ʻa e kakai ‘o Taia mo Saitoni̇́ ‘iate kimoua!"
        },
        {
          "number": "23",
          "text": "Pea ko koe, ‘e Kāpaneume, ko ho‘o holi̇́ koā ke ‘ohake koe ki langi? Ka ko ʻeni ʻe li̇̄ hifo koe ki heli! He kapau na‘e fai ‘i Sōtoma ʻa e ngaahi mana na‘e fai ‘iate koé, na‘e tolonga mai ʻa e kolo ko ia ‘o a‘u ki he ‘ahó ni."
        },
        {
          "number": "24",
          "text": "Ko hono mo‘oni̇́ ʻeni ‘oku ou tala kiate kimoutolu, ka hoko mai ʻa e ‘Aho Fakamāaú, pea ‘e faka‘atu‘i ange ‘e he ‘Otuá ‘a Sōtoma ‘iate koe!”"
        },
        {
          "number": "25",
          "text": "Pea toki fai ai ‘e Si̇̄sū ʻene lotu, ʻi he taimi ko iāa: ‟‘E Tamai, ko e ‘Eiki koe ‘o hēvani mo māmani. ‘Oku ou fakafeta‘i atu, koeʻuhi̇̄ he kuó ke fakahā ʻa e ngaahi me‘á ni ki he kainanga ‘o e fonuá, kae fufūu‘i mei he kau poto mo ‘ilo‘iló."
        },
        {
          "number": "26",
          "text": "ʻIo, ʻe Tamai, ko ho finangaló pē ia ke pehē.”"
        },
        {
          "number": "27",
          "text": "Pea toe pehē ‘e Sīsū, ‟Kuo tuku mai ‘e he‘eku Tamai̇́ ʻa e me‘a kotoa pē. Pea ‘oku ‘ikai ha taha te ne ‘ilo ʻa e ʻAló, ka ko e Tamai̇́ pe. Pea ‘oku ‘ikai ha taha te ne ‘ilo ʻa e Tamai̇́, ka ko e ʻAló pē pea mo kinautolu kuo fili ‘e he ʻAló ke fakahā ange ia ki ai̇́."
        },
        {
          "number": "28",
          "text": "Mou omi kiate au ‘akimoutolu kotoa pē kuo ongosia mo mafasia ʻi he ngaahi kavenga mamafa ‘oku mou fuá, pea te mou ma‘u ha mālōlō meiate au."
        },
        {
          "number": "29",
          "text": "Mou fua ʻa e kavenga ‘oku ou loto ke mou fuá, pea mo ako ‘iate au, he ‘oku ou angamalū mo angafaka‘atu‘i."
        },
        {
          "number": "30",
          "text": "Pea ko e kavenga te u hilifaki atu kiate kimoutolú, he‘ikai te mou ongosia ai, he ko ‘eku kavengá ‘oku ma‘ama‘a.”"
        }
      ],
      "12": [
        {
          "number": "1",
          "text": "Pea ʻikai loko fuoloa mei ai, naʻe fou atu ‘a Si̇̄sū mo ʻene kau akó ‘i ha ngoue‘anga uite, ʻi ha ʻaho Sāpate. Pea kuo fiekaia ʻene kau akó, ‘o nau hanga ʻo kamata toli ʻa e uité ‘o kai."
        },
        {
          "number": "2",
          "text": "Ka ʻi he sio ki ai ʻa e kau Fālesi̇́, naʻa nau pehē ange kia Sīsū: ‟Ko e hā ‘oku toli uite ai ho‘o kau akó he Sāpaté? Ko e me‘a ia ‘oku tapu ʻi he Laó!”"
        },
        {
          "number": "3",
          "text": "Pea tali ‘e Sīsū: ‟Kuo teʻeki koā ke mou lau ʻi he Tohitapú ʻa e talanoa ki he me‘a na‘e fai ‘e Tēvita mo ʻene kau tangatá, ‘i he‘enau fiekaia?"
        },
        {
          "number": "4",
          "text": "ʻA ʻenau hū ki he fale ‘o e ‘Otuá ‘o kai ʻa e maá, ʻa ia ko e kau taulaʻeiki̇́ pē na‘e ngofua ke nau kai̇́."
        },
        {
          "number": "5",
          "text": "Pea kuo te‘eki koā ke mou lau hifo he kupu‘i Folofola ko ʻeni̇́ ʻi he Lao ‘a Mōsesé: ‘Oku maumau‘i ‘e he kau taulaʻeiki̇ ʻo e Temipalé ʻa e Lao ʻo e Sāpaté, ‘i he Sāpate kotoa pē, ka ‘oku ‘ikai fakahala‘i kinautolu ‘e ha taha?"
        },
        {
          "number": "6",
          "text": "Pea ko hono mo‘oni̇́ ʻeni ‘oku ou tala atú, ‘oku ‘i heni ha meʻa ‘oku toe makehe ange ia ‘i he Temipalé."
        },
        {
          "number": "7",
          "text": "He kapau naʻe mahino kiate kimoutolu ʻa e ʻuhinga ʻo e leá, ‛Ko e ‘ofá ‘oku ou fiema‘u, ‘o ‘ikai ko e feilaulaú’ pehē na‘e ‘ikai te mou fakahalaia‘i ʻa e kau tonuhia ko eni̇́."
        },
        {
          "number": "8",
          "text": "He ko e Foha ‘o e Tangatá, ko e ‘Eiki ia ‘o e Sāpaté.”"
        },
        {
          "number": "9",
          "text": "Pea ‘alu atu ‘a Si̇̄sū mei ai ‘o hū ki ha falelotu ‘o e kakai Siú;"
        },
        {
          "number": "10",
          "text": "Pea kuo nofo mai ai ha tangata nima mamatea. Pea ʻeke ange ‘e ha niʻihi ʻi ai kia Si̇̄sū: ‟‘Oku ngofua koā he Laó ke fai ha faito‘o ‘i he ‘aho Sāpaté?” He naʻa nau kumi ki ha ʻuhinga, ke tukuakiʻi ai ‘a Si̇̄sū ki ha kovi."
        },
        {
          "number": "11",
          "text": "Pea fehu‘i ange ‘e Si̇̄sū kiate kinautolu: ‟Ka ‘i ai ha taha ‘iate kimoutolu ‘e tō ha‘ane sipi ki ha luo ʻi he ‘aho Sāpaté, ‘ikai te ne feinga‘i hake ia?"
        },
        {
          "number": "12",
          "text": "ʻOku mahu‘inga ange ʻa e tangatá he sipi̇́! Pea ko ia, ‘oku fakangofua ai ʻi he Laó ke tau fai ha lelei ʻi he Sāpaté.”"
        },
        {
          "number": "13",
          "text": "Pea folofola leva ‘a Si̇̄sū ki he tangata nima mamateá: ‟Fakahangatonu atu ho nimá.” Peá ne ‘ai atu hono nimá, pea tā kuo mo‘ui ia, ‘o tatau matematē mo hono nima ‘e tahá."
        },
        {
          "number": "14",
          "text": "Pea mātuku atu ai ʻa e kau Fālesi̇́ ‘o kamata faʻufaʻu ha founga ke nau tāmate‘i ai ‘a Si̇̄sū."
        },
        {
          "number": "15",
          "text": "Pea ʻi he meaʻi leva ‘e Si̇̄sū ʻa e faʻufaʻu ʻa e kau Fālesi̇́ ke tāmate‘i iá, naʻá ne ‘alu mei he feitu‘u ko ia. Pea kuo muimui kiate ia ʻi ai ha fu‘u kakai tokolahi, pea naʻá ne fakamoʻui honau kau mahakiʻiá;"
        },
        {
          "number": "16",
          "text": "Pea naʻe fekau ke ‘oua te nau tala ki ha taha ʻene ngaahi me‘a kuo fai̇́;"
        },
        {
          "number": "17",
          "text": "Pea naʻe fakamoʻoniʻi ai ʻa e lau ʻa e palōfita ko ‘Aiseá, ʻo pehē:"
        },
        {
          "number": "18",
          "text": "‟Ko ʻeni ia ʻa e sevāniti kuo u fili̇́."
        },
        {
          "number": "19",
          "text": "He‘ikai fakakikihi mo kaikaila,"
        },
        {
          "number": "20",
          "text": "He‘ikai te ne fesiʻi ha vaʻa kofe kuo mapelu,"
        },
        {
          "number": "21",
          "text": "Pea ʻoku tuʻu ʻi hono huafá ʻa e ʻamanaki ʻa e kakai kotoa pē.”"
        },
        {
          "number": "22",
          "text": "Pea naʻe toki ‘omi kia Si̇̄sū ha tangata puke fakatēvolo ʻa ia na‘e toe kui mo noa, pea na‘e fakamo‘ui ia ‘e Si̇̄sū, ‘o ne lea mo ʻā."
        },
        {
          "number": "23",
          "text": "Pea ofo kotoa ai ʻa e kakai̇́ ‘o nau pehē: ‟Ko e ‘Alo nai ʻeni ‘o Tēvitá?”"
        },
        {
          "number": "24",
          "text": "Pea fanongo ai ʻa e kau Fālesi̇́ ʻo nau pehē: ‟Ko e kapusi tēvolo ‘a Sīsūú ‘oku faiʻaki e ivi ‘o e Pule ʻo e fanga tēvoló!”"
        },
        {
          "number": "25",
          "text": "Pea ‘ilo ‘e Si̇̄sū ‘enau fakakaukaú, pea naʻe pehē: ‟ʻIlonga ha fonua ‘e nofo fetuʻusi, ‘e ‘auha. ʻIlonga ha kolo pē ko ha fāmili ‘e vāvākovi, ‘e movete."
        },
        {
          "number": "26",
          "text": "He kapau ‘oku vāvākovi ʻa e fale ‘o Sētané, pea ‘e tolonga fēfē hono pule‘angá?"
        },
        {
          "number": "27",
          "text": "Pea kapau ‘oku fai ‘eku kapusi tēvoló ʻaki ʻa e ivi ‘o e Pule ʻo e fanga tēvoló, pea ‘oku fai ‘ia hai ʻa e kapusi tēvolo ‘a ho‘omou kau akó? Tā ko ho‘omou kau akó pē te nau fakahalaia‘i kimoutolú."
        },
        {
          "number": "28",
          "text": "Ka ʻokapau leva ‘oku faiʻaki ‘eku kapusi tēvoló ʻa e Laumālie ‘o e ‘Otuá, pea tā kuo ‘osi hoko mai ʻa e Pule‘anga ‘o e ‘Otuá kiate kimoutolu."
        },
        {
          "number": "29",
          "text": "He ‘e lava fēfē ke hū ha taha ki ha fale ‘o ha tangata toʻa ‘o fa‘ao ‘ene koloá? ‘Ikai te ne tomu‘a ha‘i ia ka ne toki lava ‘o fa‘ao ʻene koloá?"
        },
        {
          "number": "30",
          "text": "ʻIlonga ha taha ‘oku ‘ikai kau mo aú, ‘oku angatu‘u ia kiate au. ʻIlonga ha taha ‘oku ‘ikai kau mo au ʻi he ututaʻú, ‘okú ne maumau‘i ʻa e ta‘ú."
        },
        {
          "number": "31",
          "text": "Ko hono mo‘oni̇́, ‘e ala fakamolemole‘i ha angahala kuo fai ‘e ha taha, pē ko ha‘ane lea kovi. Ka ko ia ‘oku lea kovi ki he Laumālie Mā‘oni‘oni̇́, ‘e ‘ikai ala fakamolemole‘i ia."
        },
        {
          "number": "32",
          "text": "Pea ʻilonga ‘a ia ‘oku lea kovi ki he Foha ‘o e Tangatá, ‘e ala fakamolemole‘i. Ka ko e lea kovi ki he Laumālie Mā‘oni‘oni̇́, ‘e ‘ikai fakamolemole‘i ia ‘i he maama ko eni̇́, pea mo e maama kaha‘ú.”"
        },
        {
          "number": "33",
          "text": "‟ʻIlonga ha fu‘u ʻakau ‘oku mo‘ui lelei̇, ‘e fua lelei. Ka ai ha fu‘u ʻakau ‘oku ‘ikai mo‘ui lelei̇, ‘e fua kovi. ‘Oku ʻiloʻi ʻa e faʻahinga ‘akaú mei hono fuá."
        },
        {
          "number": "34",
          "text": "ʻA e fanga ngata fekai! ‘E lava fēfē ke mou leaʻaki ha lelei, ‘osi angé ‘oku fonu homou lotó ʻi he kovi̇́? Kuo pau ke fakalea atu mei homou ngutú ʻa e me‘a ‘oku fonu ‘i homou lotó."
        },
        {
          "number": "35",
          "text": "ʻIlonga ha taha lelei, ‘e ‘alu hake mei hono lotó ha ngaahi fakakaukau lelei. Pea ʻilonga ha taha kovi, ‘e ‘alu hake mei hono lotó ha ngaahi fakakaukau kovi."
        },
        {
          "number": "36",
          "text": "Ko hono mo‘oní, ka hoko ʻa e ‘Aho Fakamāaú, ‘e ‘eke ki he taha kotoa pē ʻene lea noa kotoa pē naʻe fai."
        },
        {
          "number": "37",
          "text": "He ko e me‘a kotoa pē naʻe leaʻaki ‘e ha taha, kuo pau ke sivi‘i ʻi he ‘aho ko ia pē ‘oku tonuhia ai pē halaia.”"
        },
        {
          "number": "38",
          "text": "Pea naʻe toki haʻu ai ha kau faiako Lao ‘a Mōsese ‘e ni‘ihi mo ha kau Fālesi ʻo nau pehē ange kia Si̇̄suú, ‟Tangata‘eiki, fai ange mu‘a ha fo‘i mana fakaofo ke mau mamata ki ai.”"
        },
        {
          "number": "39",
          "text": "Pea talaange ‘e Si̇̄sū: ‟He toki kakai kovi mo ta‘etui ‘Otua ko kimoutolu! Ko ho‘omou kole mái koā ke u fai ha mana fakaofo? He‘ikai te u fai ki ai! Ko e mana pē taha te u fai̇́, ‘a ē na‘e hoko ki he palōfita ko Sioná."
        },
        {
          "number": "40",
          "text": "He hangē tofu pē ko e nofo ‘a Siona he ‘aho ‘e tolu mo e pō ‘e tolu ‘i he kete ‘o e iká, ʻe pehē pē ʻa e nofo ʻa e Foha ʻo e Tangatá ʻi he ‘aho ‘e tolu mo e pō ‘e tolu ‘i faʻitoká."
        },
        {
          "number": "41",
          "text": "‘Oka hokomai ʻa e ‘Aho Fakamāaú, pea ‘e tutu‘u hake ‘a e kakai Ninivé ‘o talatalaaki‘i kimoutolu. He na‘á nau fanongo ʻi he malanga ‘a Sioná pea nau tafoki ki he ‘Otuá. Pea ko hono moʻoni̇́ ʻeni ‘oku ou tala atu, ‘oku ‘i heni ha taha ‘oku toe makehe atu ia meia Siona."
        },
        {
          "number": "42",
          "text": "Peá ka hoko mai ʻa e ‘Aho Fakamāaú, pea ‘e tu‘u hake ʻa e Kuini ‘o Sipá ‘o talatalaaki‘i kimoutolu. He na‘e hā‘ele mai ia mei he ngataʻanga ʻo māmani̇́ ke fanongo ki he poto ʻo Solomoné. Ka ‘oku ‘i heni ha taha ‘oku toe makehe ange ia meia Solomone!”"
        },
        {
          "number": "43",
          "text": "‟Peá ka mavahe ha laumālie ʻuli mei ha taha, kuo pau ke ‘alu holo ia ‘i ha ngaahi feitu‘u lala ‘o toe kumi ha feitu‘u ke mālōlō ai. Ko ʻene fiu pē ʻi hono kumi ha feitu‘u pehē:"
        },
        {
          "number": "44",
          "text": "Pea naʻe toki pehē leva ‘e ia, ‛Te u toe foki ki he fale na‘á ku mavahe mei ai̇́.’ Pea foki atu ia ki ai̇, tā ‘oku ‘ikai ke nofo‘i ʻa e falé ia, pea ‘oku kei ma‘a mo maau."
        },
        {
          "number": "45",
          "text": "Peá te ne toe ‘alu ‘o ui mai mo ha laumālie ʻuli ‘e fitu kehe ʻa ia ‘oku toe kovi ange ‘iate ia, ke omi ke nau nofo. Pea ko e me‘a ‘oku hokó, ‘oku toe kovi ange ‘aupito ʻa e tuʻunga ‘oku ‘i ai ʻa e toko taha ko ia ‘i hono tuʻunga kimu‘á. ʻE pehē pē foki ʻa e fai kiate kimoutolu ʻo e toʻutangata angakovi̇́.”"
        },
        {
          "number": "46",
          "text": "Pea lolotonga ʻene kei lea ki he kakai̇́, mo e a‘u mai ʻene fa‘eé mo hono ngaahi tehiná ‘o tutu‘u mei tu‘a ko e fie lea ki ai."
        },
        {
          "number": "47",
          "text": "Pea pehē ange ‘e he toko taha kia Si̇̄sū: ‟Ko ho‘o fa‘eé eni, mo ho ngaahi tehiná, ‘oku nau tutu‘u mei tu‘a ko e fie talanoa mo koe.”"
        },
        {
          "number": "48",
          "text": "Pea tali ange ‘e Si̇̄sū: ‟He ko hai ‘eku fa‘eé? Pea ko hai hoku ngaahi tehiná?”"
        },
        {
          "number": "49",
          "text": "Pea mafao atu ‘e Si̇̄sū hono nimá ki heʻene kau akó mo ne pehē: ‟Ko ‘eku fa‘eé ē mo hoku ngaahi tehiná!"
        },
        {
          "number": "50",
          "text": "ʻIlonga ha taha te ne fai ʻa e finangalo ‘o ‘eku Tamai fakalangi̇́, ko hoku tokoua ia, mo hoku tuofefiné, mo ‘eku fa‘ēé.”"
        }
      ],
      "13": [
        {
          "number": "1",
          "text": "Pea ‘alu ‘a Si̇̄sū ʻi he ‘aho ko iá mei he ‘api na‘e nofo ai̇́ ki he matātahi ʻo e Tahi Kāleli̇́, pea naʻá ne nofo hifo ai ke faiako ki he kakai̇́."
        },
        {
          "number": "2",
          "text": "Pea tupu mei he fu‘u tokolahi ʻa e kakai na‘e fetaʻomi mai kiate iá, na‘á ne heka ki ha ki‘i vaka ‘o nofo mei ai, kae tutu‘u atu e kakai̇́ mei ʻuta."
        },
        {
          "number": "3",
          "text": "Pea fai ‘e Si̇̄sū ki he kakai̇́ ʻene ngaahi talanoa fakatātā ko ʻeni:"
        },
        {
          "number": "4",
          "text": "Pea naʻe laku atu ʻene pulopulá, ‘o ngangana ʻa e ni‘ihi he veʻehalá. Pea puna mai ʻa e fanga manupuná ‘o nau tosi ia ‘o ‘osi."
        },
        {
          "number": "5",
          "text": "Pea ngangana ʻa e pulopula ʻe niʻihi he feitu‘u naʻe makamaka pea manifi ai ʻa e kelekelé."
        },
        {
          "number": "6",
          "text": "Pea ʻi he hopo hake ʻa e laʻaá naʻe velahia ai ʻa e pulopulá koeʻuhi̇̄ ko e teʻeki ke loloto hono aká, pea vave ai ʻene mae hifo ‘o mate."
        },
        {
          "number": "7",
          "text": "Pea ngangana ʻa e pulopula ʻe niʻihi ki he feitu‘u vao talatala‘ia, pea toe tupu mo ia. Kae teʻeki fuoloa, kuo kāsia ia ‘e he vao talatalá."
        },
        {
          "number": "8",
          "text": "Ka ko e pulopula na‘e ngangana ki he kelekele lelei̇́, na‘e tupu hake ia ‘o fua. Na‘e fuo teau ʻa e ni‘ihi, pea fuo onongofulu ʻa e ni‘ihi, pea fuo tolungofulu ʻa e ni‘ihi.”"
        },
        {
          "number": "9",
          "text": "Pea toki pehē ange ‘e Si̇̄sū ki he kakai̇́, ‟ʻIlonga ha taha ʻoku maʻu telingá, ke ne fanongo ke mahino ki ai.”"
        },
        {
          "number": "10",
          "text": "Pea omi ai ʻa e kau akó kia Si̇̄sū ‘o nau pehē ange: ‟Ko e hā ʻa e ʻuhinga ‘okú ke faiako ʻaki ai ʻa e ngaahi talanoa fakatātaá?”"
        },
        {
          "number": "11",
          "text": "Pea tali ʻe Si̇̄sū ʻo pehē: ‟Ko e ngaahi fakapulipuli ‘o e Pule‘anga ‘o Hēvani̇́, kuo fakahā atu ia kiate kimoutolu, ka kuo te‘eki ke fakahā ki he kakai̇́."
        },
        {
          "number": "12",
          "text": "He ka ʻilonga ha taha kuó ne ma‘u ha me‘a, ‘e toe ‘oange ki ai mo ha me‘a. Ka ko ia ‘oku ‘ikai ha‘ane me‘a ‘e ma‘ú, ‘e toʻo meiate ia ʻa e me‘a na‘á ne ‘osi ma‘ú, neongo ai pē ʻene si‘isi‘i̇́."
        },
        {
          "number": "13",
          "text": "Ko e ʻuhinga ia ‘oku ou faiako ʻaki ai ʻa e ngaahi talanoa fakatātaá."
        },
        {
          "number": "14",
          "text": "Pea toki mo‘oni ai ʻa e lau ʻa e palōfita ko ‘Aiseá:"
        },
        {
          "number": "15",
          "text": "He kuo pāngata‘a honau lotó."
        },
        {
          "number": "16",
          "text": "Ka ko e toki kakai monū‘ia kimoutolu! He ‘oku mou lava ‘o ‘ilo mo ongo‘i."
        },
        {
          "number": "17",
          "text": "Ko hono mo‘oni̇́ ʻeni ‘oku ou tala atú, na‘e tokolahi ʻa e kau palōfita mo e kakai ʻa e ‘Otuá na‘á nau mātuʻaki fakaʻamu ke mamata ki he ngaahi me‘a ‘oku mou mamata ki ai̇́, mo fanongo he ngaahi me‘a ‘oku mou fanongo ki ai̇́, ka na‘e ‘ikai te nau ma‘u faingamālie.”"
        },
        {
          "number": "18",
          "text": "‟Ko ia, mou fanongo lelei mai, ka mou ‘ilo ʻa e ʻuhinga ‘o ‘eku talanoa fakatātā ki he tangata ngoué."
        },
        {
          "number": "19",
          "text": "Ka ʻi ai ha taha kuo fanongo he ongoongo ‘o e Pule‘angá ka ‘oku ‘ikai ke mahino ia kiate ia, ‘okú ne hangē ko e pulopula na‘e ngangana ki he veʻehalá. ‘Oku ha‘u ʻa e toko taha kovi̇́ ia ‘o taʻaki ʻa e pulopula ko iá."
        },
        {
          "number": "20",
          "text": "Ko e pulopula na‘e ngangana ki he kelekele makamaká, ko ha taha ia ‘oku fanongo ki he Folofolá pea naʻe tali leva ia mo e loto fiefia;"
        },
        {
          "number": "21",
          "text": "Ka koeʻuhi̇̄ ‘oku ‘ikai ke aka loloto ia heʻene moʻui̇́, ko ia ai ‘oku ‘ikai te ne lava ‘o kātaki fuoloa. Pea ko ʻene fetaulaki pē mo ha faingata‘a, pē ko ha fakatanga, koeʻuhi̇̄ ko e Folofolá, pea fo‘i."
        },
        {
          "number": "22",
          "text": "Ko e pulopula na‘e ngangana ki he loto vao talatalá, ko ha taha ia ‘oku fanongo ki he Folofolá, ka ‘oku hoha‘a ki he ngaahi meʻa ʻo māmani pea ‘ofa he koloá, pea kāsia leva ai ʻa e Folofolá, ‘o ‘ikai ma‘u hano fua."
        },
        {
          "number": "23",
          "text": "Ka ko e pulopula na‘e ngangana ki he kelekele lelei̇́, ko ha taha ia ‘oku fanongo ki he Folofolá pea mahino leva ia, pea ʻokú ne fua. ‘Oku a‘u ki he fuo teau ʻa e ni‘ihi, pea fuo onongofulu ʻa e ni‘ihi, pea fuo tolungofulu ʻa e ni‘ihi.”"
        },
        {
          "number": "24",
          "text": "Na‘e fai foki ‘e Si̇̄sū mo e talanoa ko ʻeni̇́: ‟Ko e Pule‘anga ‘o Hēvaní ‘oku hangē ko e lulu ‘e ha tangata ha pulopula lelei heʻene ngoué."
        },
        {
          "number": "25",
          "text": "Pea lolotonga ʻa e kei mohe ʻa e kakai̇́ he pō ‘e taha, kuo ha‘u ha fili ‘o lulu ha pulopula vao he ngoué, pea naʻe ‘alu."
        },
        {
          "number": "26",
          "text": "Pea tupu hake ʻa e uité ‘o kamata fua; pea ‘asi ai foki mo e vaó."
        },
        {
          "number": "27",
          "text": "Pea omi ʻa e kau tamaioʻeiki ʻa e tangata ngoué ‘o ‘eke ange: ‛Tangata‘eiki, ‘ikai koā ko e pulopula lelei na‘á ke lulu ‘i ho‘o ngoue‘angá? Ka ko e vao ʻeni mei fē?’"
        },
        {
          "number": "28",
          "text": "Pea naʻe talaange, Ko e ngāue ʻeni ‘a ha fili"
        },
        {
          "number": "29",
          "text": "Pea ne talaange, ‛‘Oua! Na‘á ‘iloangé ʻi hoʻomou ta‘aki ʻa e vaó pea mata‘aki ai mo e uité."
        },
        {
          "number": "30",
          "text": "Tuku pē ke na tupu fakataha kae ‘oua kuo motu‘a ʻa e uité. Peá te u toki fekau ʻa e kau tānaki̇́ ke nau tomu‘a ta‘aki ʻa e vao kovi̇́ ‘o ha‘i ke ‘ave ‘o tutu, pea toki tānaki ʻa e uité ‘o fa‘oaki ki he tānakiʻanga uité.’ ”"
        },
        {
          "number": "31",
          "text": "Na‘e fai foki ‘e Si̇̄sū mo e talanoa ko ʻeni̇́: ‟Ko e Pule‘anga ‘o Hēvani̇́ ‘oku hangē ha tengaʻi mūsita na‘e hanga ‘e ha tangata ‘o tō heʻene ngoué."
        },
        {
          "number": "32",
          "text": "Ko e fōsi‘i taha ia ‘i he tengaʻi ʻakau kotoa pē. Ka ko e fu‘u ʻakau naʻe tupu mei ai̇́, ko e lahi taha ia ‘i hono fa‘ahingá. ‘Oku hoko ia ko e fu‘u ʻakau lahi, pea ‘oku puna mai ai ʻa e fanga manupuná ‘o ngaohi pununga ‘i hono ngaahivaʻá.”"
        },
        {
          "number": "33",
          "text": "Ko e talanoa fakatātā ʻeni ‘e taha na‘e toe fai ‘e Si̇̄sū: ‟‘Oku hangē ʻa e Pule‘anga ‘o Hēvani̇́ ko ha me‘i lēvani na‘e toʻo ‘e ha fefine ‘o natu ʻaki ha ipu mahoa‘a ‘e tolu, kae‘oua kuo ma‘u kotoa ia ‘e he lēvani̇́, ‘o tupu.”"
        },
        {
          "number": "34",
          "text": "Ko e ngaahi akonaki ko ʻeni ‘a Si̇̄sū ki he kakai̇́, na‘e fai ʻaki pē ʻa e ngaahi talanoa fakatātā. Ko ʻene fakahinohino kotoa pē, na‘e ‘oatu ʻaki ha talanoa fakatātā."
        },
        {
          "number": "35",
          "text": "Pea mo‘oni ai ʻa e lau ʻa e palōfitá:"
        },
        {
          "number": "36",
          "text": "Pea mavahe ʻa Si̇̄sū mei he kakai̇́ ‘o hū ki loto fale, pea toki omi ʻene kau akó ‘o kole ange, ‟Fakamatala mai mu‘a ho‘o talanoa ki he uite mo e vao he ngoue‘angá.”"
        },
        {
          "number": "37",
          "text": "Pea tali ‘e Sīsuú, ‟Ko e toko taha na‘á ne lulu ʻa e pulopula lelei̇́, ko e Foha ia ʻo e Tangatá."
        },
        {
          "number": "38",
          "text": "Ko e ngoue‘angá ko māmani ia, pea ko e pulopula lelei̇́ ko e kakai ia ‘o e Pule‘angá. Ko e vaó leva, ko e kakai ia ‘oku kau mo e toko taha kovi̇́."
        },
        {
          "number": "39",
          "text": "Ko e fili na‘á ne lulu ʻa e pulopula vaó, ko e tēvoló ia. Ko e ututaʻú, ko e ‘aho fakamui̇́ ia. Pea ko e kau tānaki̇́, ko e kau ‘āngeló ia."
        },
        {
          "number": "40",
          "text": "Pea hangē ko e tānaki ‘o e vaó ‘o tutú, ‘e pehē pē he ‘aho fakamui̇́."
        },
        {
          "number": "41",
          "text": "He ‘e fekau atu ai ‘e he Foha ‘o e Tangatá ʻene kau ‘āngeló ke nau tānaki kotoa mai ʻa e kau fakakovi̇́ mo e kau faikovi̇́ mei hono pule‘angá."
        },
        {
          "number": "42",
          "text": "Pea ‘e laku kinautolu ki he ngotoʻumu kakahá, ki he feitu‘u ‘e fai ai ʻa e tangi mo e fetoʻeaki."
        },
        {
          "number": "43",
          "text": "Ka ‘e hangē ko e ulo ʻa e laʻaá: ʻa e ngingila ʻa e teunga ‘o e kakai ʻa e ‘Otuá ‘i he Pule‘anga ‘o ‘enau Tamai̇́. Ko kimoutolu kuo fanongo ki he‘eku ngaahi fakahinohinó, mou ongo ki ai.”"
        },
        {
          "number": "44",
          "text": "‟Ko e Pule‘anga ‘o Hēvani̇́ ‘oku hangē ko e me‘a ‘e hoko ‘oka fai angē kuo ‘ilo ‘e ha taha ha koloa na‘e tanu ‘i ha ngoue‘anga pea naʻe toe tanu pē ia ai, pea ko e meʻa heʻene fiefia lahi̇́, naʻá ne ‘alu ‘o fakatau atu ʻa e me‘a kotoa naʻá ne ma‘ú, ka naʻe fakatau mai ʻa e ngoue‘anga ko iá.”"
        },
        {
          "number": "45",
          "text": "‟Ko e Pule‘anga ‘o Hēvani̇́, ‘oku hangē ko e me‘a ‘e hoko ‘oka ‘alu ha taha ‘o kumi mata‘itofe lelei."
        },
        {
          "number": "46",
          "text": "Pea faifai kuó ne ‘ilo ha mata‘itofe ‘oku fu‘u mahu‘inga lahi, pea toki ‘alu ia ‘o fakatau atu ʻene me‘a kotoa ‘oku ma‘ú ka naʻe fakatau mai ʻa e mata‘itofe ko iá.”"
        },
        {
          "number": "47",
          "text": "‟Mo ʻeni foki, ko e Pule‘anga ‘o Hēvaní, ‘oku hangē ko e me‘a ‘e hoko ‘oka toho ha kupenga ʻi tahi̇, ‘o ma‘u ai ʻa e faʻahinga ika kehekehe."
        },
        {
          "number": "48",
          "text": "Pea ʻi heʻene fonu leva ʻa e kupengá, pea nau toho ia ki ʻuta. Pea nau toki nofo hifo ‘o vahe ʻa e iká, ‘o fa‘o kato ʻa e ika lelei̇́, kae liʻaki ʻa e ika ta‘e‘aongá."
        },
        {
          "number": "49",
          "text": "‘E pehē tofu pē ‘o ka hoko mai ʻa e ‘aho fakamui̇́. ‘E ō atu ʻa e kau ‘āngeló ‘o tānaki ʻa e kakai kovi̇́ ‘o vahe‘i kinautolu mei he kakai lelei̇́."
        },
        {
          "number": "50",
          "text": "Pea ‘e laku ʻa e kakai kovi̇́ ki he ngotoʻumu kakaha, ʻa e feitu‘u te nau tangi ai mo fetoʻeaki.”"
        },
        {
          "number": "51",
          "text": "Pea fehu‘i ange ‘e Si̇̄sū ki he kau akó, ‟Kuo mahino nai kiate kimoutolu ‘eku ngaahi fakahinohino kuo fai atú?” Pea nau talaange, ‟ʻio, kuo mahino.”"
        },
        {
          "number": "52",
          "text": "Pea talaange leva ‘e Si̇̄sū kiate kinautolu, ‟ʻIlonga ha tama ako Folofola kuo toe hoko ko e tama ako he Pule‘anga ‘o Hēvani̇́, ‘oku hangē ia ko ha taha ‘okú ne fakatou toʻo mai mei he ʻene tuku‘anga koloá ʻa e koloa fo‘ou mo e koloa motu‘a.”"
        },
        {
          "number": "53",
          "text": "Pea hili hono fai ‘e Si̇̄sū ʻa e ngaahi talanoa fakatātā ko eni̇́, pea naʻe ‘alu mei he feitu‘u ko iá;"
        },
        {
          "number": "54",
          "text": "ʻO ne ʻalu atu ki he kolo na‘á ne nofo ai̇́. Pea ne faiako ai he falelotú. Pea ofoofo ʻa e kakai̇́ mo nau pehē: ‟Ko e poto mo e ivi mei fē fua ‘oku ma‘u ‘e he tangatá ni?"
        },
        {
          "number": "55",
          "text": "‘Ikai ko e foha ʻeni ‘o e tufungá? ‘Ikai koā ko Mele ʻene fa‘eé? Pea ko Siosifa, mo Saimone, mo Siutasi ‘a hono fanga tehiná?"
        },
        {
          "number": "56",
          "text": "‘Ikai ‘oku nofo heni mo hono fanga tuofāfiné? Ko ʻene ma‘u mei fē ʻa e ngaahi me‘á ni?”"
        },
        {
          "number": "57",
          "text": "Pea na‘e ‘ikai ke tali lelei ʻa Si̇̄sū ‘e he kakai̇́."
        },
        {
          "number": "58",
          "text": "Pea na‘e ‘ikai loko fai mana ‘a Si̇̄sū ‘i ai, koeʻuhi̇̄ ko ʻenau ta‘e tui̇́."
        }
      ],
      "14": [
        {
          "number": "1",
          "text": "ʻI he taimi ko iá, na‘e fanongo ‘a Hēlota, ko e pule ‘i Kāleli̇́, ki he ongoongo ‘o kau kia Si̇̄suú;"
        },
        {
          "number": "2",
          "text": "peá ne talaange ki hʻene kau tamaioʻeiki̇́, ‟Ko Sione Papitaiso ʻeni kuo toetu‘u mei he maté. Ko e ʻuhinga ia ‘okú ne ma‘u ai ʻa e ivi fai mana ko eni̇́.”"
        },
        {
          "number": "3",
          "text": "He naʻe feʻunga iá kuo ‘osi tuʻutuʻuni ‘e Hēlota ke puke ‘a Sione ‘o fakahū ki he fale pōpulá koeʻuhi̇̄ ko Helotiasi, ko e uaifi ʻo Filipe, ko hono tokouá."
        },
        {
          "number": "4",
          "text": "He na‘e talaange ʻe Sione Papitaiso kia Hēlota, ‟‘Oku ‘ikai totonu hoʻo mali mo Hēlotiasi̇́.”"
        },
        {
          "number": "5",
          "text": "Peá neongo na‘e loto ‘a Hēlota ke tāmate‘i ‘a Sione, ka na‘á naʻe manavahē ki he kakai Siú, he na‘á nau tui ko e palōfita ‘a Sione."
        },
        {
          "number": "6",
          "text": "Pea hoko ʻa e ‘aho ‘o Hēlotá, pea tau‘olunga ai e tama fefine ‘a Hēlotiasi̇́ ‘i he lotolotonga ‘o e kau fakaafé. Pea na‘e fiefia lahi ai ‘a Hēlota;"
        },
        {
          "number": "7",
          "text": "Ko ia naʻá ne fuakava ange ki he ta‘ahiné, ‟Te u ‘oatu ma‘au ha me‘a pē te ke kole mai.”"
        },
        {
          "number": "8",
          "text": "Pea fakalotoʻi leva ia ‘e heʻene fa‘eé ke ne kole ange kia Hēlota, ‟‘Omai ʻa e ʻulu ‘o Sione Papitaisó ‘i ha laulau!”"
        },
        {
          "number": "9",
          "text": "Pea toe fakatomala ʻa e Tuʻi̇́ heʻene tukupā mo e fuakava na‘e fai he lotolotonga ‘o e kau fakaafé, ka na‘á ne fekau pē ʻene kau tangatá;"
        },
        {
          "number": "10",
          "text": "Ke nau ō ki he pilīsoné ‘o tuʻusi mai ʻa e ʻulu ‘o Sioné."
        },
        {
          "number": "11",
          "text": "Pea nau ‘omi ʻa e ʻulu ‘o Sioné ‘i ha laulau ‘o ‘oange ki he ta‘ahiné, pea toki ‘oange ia ‘e he ta‘ahiné ki heʻene fa‘eé."
        },
        {
          "number": "12",
          "text": "Pea toki omi ‘a e kau ako ‘a Sioné ‘o ‘ave hono sinó ‘o telio, pea nau ō ai ‘o fakahā kia Si̇̄sū ‘a e me‘a kuo hokó."
        },
        {
          "number": "13",
          "text": "Pea fanongo ‘a Si̇̄sū he talanoa ‘o kau kia Sioné, pea naʻe heka vaka ‘o folau ki ha potu lala."
        },
        {
          "number": "14",
          "text": "Pea ʻi he hifo atu ‘a Si̇̄sū mei he vaká naʻá ne fakatokanga‘i ʻa e fu‘u kakaí, pea ake leva ‘i hono lotó ‘ene ‘ofa lahi kiate kinautolu, ‘o ne fakamo‘ui ‘akinautolu na‘e mahamahaki̇́."
        },
        {
          "number": "15",
          "text": "Pea kuo efiafi hifo, naʻe omi ʻa e kau akó kia Si̇̄sū ‘o nau pehē ange, ‟Ko e feituʻu mamaʻo eni, pea kuo meimei poʻuli. Fekau ā mu‘a ‘a e kakai̇́ ke nau mātuku atu ki he ngaahi kolo ofi mai̇́ ‘o fakatau ai ha‘anau me‘akai.”"
        },
        {
          "number": "16",
          "text": "Kae talaange ‘e Si̇̄sū, ‟‘Oua ‘e tuku ke nau ō. Mou ‘oange ‘ekimoutolu ha me‘a ke nau kai.”"
        },
        {
          "number": "17",
          "text": "Pea nau toe pehē ange, ‟Ko ‘emau me‘a pē ‘oku ma‘u heni̇́ ko e fo‘i mā ‘e nima mo e mata‘i ika ‘e ua.”"
        },
        {
          "number": "18",
          "text": "Pea talaange ‘e Si̇̄sū, ‟Mou ‘omi ia.”"
        },
        {
          "number": "19",
          "text": "Pea naʻe fekau ‘a e kakai̇́ ke nau tangutu ki lalo, ka naʻe toʻo ʻa e fo‘i mā ‘e nimá mo e mata‘iika ‘e uá. Pea hanga hake ‘a Si̇̄sū ki he langi̇́ ‘o fakafeta‘i ki he ‘Otuá. Pea naʻe toki pakipaki ‘a e ngaahi fo‘i maá, ‘o ne ‘oange ki he kau akó ke nau tufa ki he kakai̇́."
        },
        {
          "number": "20",
          "text": "Pea na‘e kai kātoa ʻa e kakai̇́ ‘o mākona."
        },
        {
          "number": "21",
          "text": "Ko e tokolahi ‘o e kakai na‘e kai̇́ ko e kakai tangata ‘e toko nima afe, tuku kehe ‘a e kakai fefiné mo e fānaú."
        },
        {
          "number": "22",
          "text": "Pea hanga ‘e Si̇̄sū ‘o fekau fakato‘oto‘o ‘ene kau akó ke nau heka vaka ‘o mu‘omu‘a ki he kauvai ‘e tahá, ka naʻe tuku ange ‘a e kakai̇́ ke nau ō."
        },
        {
          "number": "23",
          "text": "Pea hili ʻa e tuku ‘e Si̇̄sū ʻa e kakai̇́ ke mātukú, pea naʻe ‘alu hake toko taha pē ki ha funga moʻunga ‘o fai ai ‘ene lotu. Pea poʻuli hifó, ko Si̇̄sū toko taha pē ‘oku toe ‘i he potu ko iá."
        },
        {
          "number": "24",
          "text": "Pea feʻunga iá, kuo mama‘o atu ʻa e vaká he loto tahi̇́, pea kuo angi mei muʻa ʻa e matangi̇́ ‘o lieliaki ʻa e vaká ‘e he peaú."
        },
        {
          "number": "25",
          "text": "Pea ko e vahaʻataimi ia ‘o e hengihengi̇́ mo e maʻa ʻa e ʻahó, naʻe toki ‘alu atu ‘a Si̇̄sū ki he kau akó ‘okú naʻe hā‘ele ʻi he fukahi tahi̇́."
        },
        {
          "number": "26",
          "text": "Pea ʻi he‘enau sio kia Si̇̄sū ‘oku hāʻele atu he fukahi tahi̇́, naʻa nau manavahē pea nau kaikaila heʻenau manavahē, ‟Ko e fa‘ahikehe!”"
        },
        {
          "number": "27",
          "text": "Kae folofola mai leva ‘a Si̇̄sū, ‟Mou fiemālie pē, Ko au pē; ‘Oua ‘e manavahē!”"
        },
        {
          "number": "28",
          "text": "Pea pehē ange ‘e Pita, ‟‘Eiki, kapau moʻoni ko koe, peá ke fekau mai muʻa ke u laka atu kiate koe he fukahi tahi̇́.”"
        },
        {
          "number": "29",
          "text": "Pea pehē mai ‘e Si̇̄sū, ‟Haʻu!” Pea hifo atu ‘a Pita ‘o kamata laka atu kia Si̇̄sū he fukahi tahi̇́."
        },
        {
          "number": "30",
          "text": "Ka ko e meʻa ʻi heʻene tokanga ki he mālohi ʻa e matangi̇́, naʻá ne manavahē ai, ‘o kamata ngoto. Pea naʻe kalanga atu leva kia Si̇̄sū, ‟‘Eiki ē, tokoni mai!”"
        },
        {
          "number": "31",
          "text": "Pea ala atu leva ‘a Si̇̄sū ‘o puke hake ia, pea naʻe pehē ange, ‟‘E Pita, Ko e hā naʻe vaivai pehē ai ho‘o tui̇́? Ko e hā naʻá ke veiveiua ai̇́?”"
        },
        {
          "number": "32",
          "text": "Pea ʻi he‘ena heka pē ki he vaká, kuo tālolo ʻa e matangi̇́ ‘o malū."
        },
        {
          "number": "33",
          "text": "Pea hū ai ʻa e kau akó kia Si̇̄sū, ‘o nau pehē: ‟Tā ko e mo‘oni pē, ko e ‘Alo koe ʻo e ‘Otuá.”"
        },
        {
          "number": "34",
          "text": "Pea faifai pea nau tūʻuta atu ki he fonua ko Kenesaleti̇́."
        },
        {
          "number": "35",
          "text": "Pea ʻi he fakatokanga‘i ‘e he kakai ‘o e kolo ko iá, ʻa Si̇̄suú, naʻa nau fekau atu ki he kau mahakiʻia ‘i he feitu‘u ko iá, ke nau omi kia Si̇̄sū."
        },
        {
          "number": "36",
          "text": "Pea nau kole kia Si̇̄sū ke tuku ke ala ange mu‘a ‘a e kau mahakiʻiá ki he kapa ‘o hono kofú. Pea ko kinautolu kotoa pē na‘e lave kia Sīsuú, na‘á nau mo‘ui."
        }
      ],
      "15": [
        {
          "number": "1",
          "text": "Pea na‘e toki omi mei Selusalema ha kau Fālesi mo ha kau faiako ʻo e Lao ‘a Mōsesé kia Si̇̄sū ‘o nau ‘eke ange,"
        },
        {
          "number": "2",
          "text": "‟Ko e hā ‘oku talangata‘a ai ho‘o kau akó ki he akonaki kuo tukufakaholo mai mei heʻetau ngaahi kui̇́? He ʻoku ‘ikai te nau tomu‘a fanofano pea toki kai!”"
        },
        {
          "number": "3",
          "text": "Pea tali ‘e Si̇̄sū, ‟He ko e hā ‘oku mou talangata‘a ai kimoutolu ki he fekau ‘a e ‘Otuá, ka mou angimui ki ho‘omou ngaahi tala tukufakaholó?"
        },
        {
          "number": "4",
          "text": "He ko e folofola ʻa e ‘Otuá, ‛Faka‘apa‘apa ki ho‘o tamai̇́, mo ho‘o fa‘eé. Pea ʻilonga ‘a ia ‘oku lea kovi ki heʻene tamai̇́ pē ko ‘ene fa‘eé, ‘e tautea mate ia.’"
        },
        {
          "number": "5",
          "text": "Ka ‘oku mou pehē ‘ekimoutolu, ‘ʻilonga ha taha ‘oku ‘i ai ha‘ane me‘a ke ne tokoni‘i ʻaki ʻene tamai̇́ pē ko ʻene fa‘eé, kapau te ne pehē ‘e ia, ‛Ko e me‘a na‘á mo mei ma‘u meiate aú, kuo foaki ia ma‘a e ‘Otuá;"
        },
        {
          "number": "6",
          "text": "Pea ko ia ‘e tuku ʻene tamai̇́ mo ʻene fa‘eé kae ‘ave ʻa e me‘á ia ma‘a e ‘Otuá.’ Ko e founga ia ‘oku mou faka‘ikai‘i ʻaki ʻa e folofola ʻa e ‘Otuá, ka mou angimui kimoutolu ki ho‘omou tala tukufakaholó."
        },
        {
          "number": "7",
          "text": "ʻA e kau mālualoi! ‘Oku mo‘oni ʻa e lau ʻa e palōfita ko ʻAisea, heʻene palōfisai fekauʻaki mo kimoutolu;"
        },
        {
          "number": "8",
          "text": "‟Ko e kakai ni,"
        },
        {
          "number": "9",
          "text": "Ko e koto taʻeʻaonga pē ‘enau lotu kiate aú,"
        },
        {
          "number": "10",
          "text": "Pea toki ui ‘e Si̇̄sū ʻa e kakai̇́ ke nau ʻunuʻunu mai, pea naʻe talaange kiate kinautolu, ‟Mou fanongo mai ʻo ʻai ke mahino ʻa e meʻa ni."
        },
        {
          "number": "11",
          "text": "‘Oku ‘ikai ko e me‘a ‘oku hū ki loto he ngutú ‘oku ʻuli ai ha tahá, ka ko e me‘a ‘oku hū mai mei hono ngutú ‘oku ʻuli ai̇́.”"
        },
        {
          "number": "12",
          "text": "Pea omi kia Si̇̄sū ‘ene kau akó ‘o nau talaange, ‟‘Okú ke mea‘i na‘e lavea ‘a e loto ‘o e kau Fālesi̇́ ‘i ho‘o lau na‘e fai̇́?”"
        },
        {
          "number": "13",
          "text": "Ka naʻe talaange ‘e Si̇̄sū, ‟Ko e ‘ʻakau kotoa na‘e ‘ikai ke tō ‘e he‘eku Tamai fakalangi̇́, ‘e ta‘aki ia."
        },
        {
          "number": "14",
          "text": "‘Oua te mou hoha‘a ki he kau Fālesi̇́. Ko e kau taki kinautolu ‘oku kui. Ka taki ‘e ha kui ha kui, pea te na fakatou tō ‘i ha luo.”"
        },
        {
          "number": "15",
          "text": "Pea talaange ‘e Pita kia Si̇̄sū, ‟Fakamatala mai mu‘a ‘a e talanoa fakatātaá ni kiate kimautolu.”"
        },
        {
          "number": "16",
          "text": "Pea tali ‘a Si̇̄sū ki ai, ‟He ‘oku pehē fau hoʻomou taʻemahinó?"
        },
        {
          "number": "17",
          "text": "Kuo teʻeki koā ke mahino kiate kimoutolu: ʻIlonga ha me‘a ‘oku hū ki loto he ngutú, ‘oku ‘alu hifo ia ki he keté, pea toki hū ki tu‘a mei he sinó."
        },
        {
          "number": "18",
          "text": "Ka ko e ngaahi me‘a ‘oku ‘alu ki tu‘a mei he ngutú, ‘oku ‘alu hake ia mei he lotó. Ko e ngaahi me‘a ia ‘oku ʻuli ai ha taha."
        },
        {
          "number": "19",
          "text": "He ‘oku fou mei he lotó ʻa e ngaahi fakakaukau kovi ‘oku iku ki he tāmate, mo e tono, mo e fe‘auaki, mo e kaiha‘a, mo e fakamoʻoni loi, mo e lauʻikoviʻi."
        },
        {
          "number": "20",
          "text": "Ko e ngaahi me‘a ia ‘oku ʻuli ai ha taha. Ka ko e kai teʻeki ke fanofanó, ‘oku ‘ikai ke ʻuli ai ha taha.”"
        },
        {
          "number": "21",
          "text": "Pea ‘alu ‘a Si̇̄sū mei he feitu‘u ko iá ‘o a‘u ki he kauʻāfonua ‘oku ofi ki he ongo kolo ko Taia mo Saitoni̇́."
        },
        {
          "number": "22",
          "text": "Pea ko eni, na‘e nofo ai ha fefine Kēnani. Pea kalanga mai ia kia Si̇̄sū, ‟‘Eiki ē, Hako ‘o Tēvita, ke ke ‘alo‘ofa mai mu‘a kiate au! Ko si‘eku tama fefiné, kuo ma‘u ia ‘e ha tēvolo, pea ‘oku fu‘u faingata‘ā‘ia lahi.”"
        },
        {
          "number": "23",
          "text": "Kae fakalongolongo pē ‘a Si̇̄sū."
        },
        {
          "number": "24",
          "text": "Kae talaange ‘e Si̇̄sū, ‟Kuo fekau mai pē au ke u ‘alu ki he fanga sipi kuo mole mei he fale ‘o ‘Isileli̇́!”"
        },
        {
          "number": "25",
          "text": "Pea ha‘u ʻa e fefiné ‘o tūʻulutui atu ki he vaʻe ‘o Si̇̄suú pea naʻe pehē ange, ‟ʻEiki, tokoni mai mu‘a, kiate au.”"
        },
        {
          "number": "26",
          "text": "Ka naʻe talaange ‘e Si̇̄sū, ‟‘Oku ‘ikai taau ke toʻo e mā ‘a e fānaú ‘o laku ki he fanga kulii̇́.”"
        },
        {
          "number": "27",
          "text": "Pea tali ʻe he fefiné, ‟ʻIo ʻEiki, ʻoku mo‘oni, ka na‘á mo e fanga kulii̇́ ‘oku nau kai pē foki he momo ‘oku ngangana mei he tēpile ‘a honau ‘eiki̇́.”"
        },
        {
          "number": "28",
          "text": "Pea pehē ange ‘e Si̇̄sū ki he fefiné, ‟Fefine, tā ʻoku lahi pē hoʻo tui̇́! Ko e me‘a ‘okú ke kole mai̇́, ‘e fai ia ma‘au.” Pea naʻe moʻui leva ʻene ta‘ahiné mei he taimi ko iá."
        },
        {
          "number": "29",
          "text": "Pea ‘alu atu ‘a Si̇̄sū mei ai ki he veʻe Tahi Kāleli̇́, pea naʻe ‘alu hake ki ha tafa moʻunga, ‘o taʻutu hifo ai."
        },
        {
          "number": "30",
          "text": "Pea omi ʻa e fuʻu kakai tokolahi mo ‘enau kau heke, mo e kui, mo e kau toketu, mo e noa mo e kakai na‘e mo‘ua he alanga mahaki kehekehe, ‘o tuku atu kinautolu ki he vaʻé ‘o Sīsuú, pea naʻe fakamo‘ui kinautolu."
        },
        {
          "number": "31",
          "text": "Pea ofoofo ai ʻa e kakai̇́ he‘enau sio ki he lea ‘a e kakai na‘e noá, mo e ‘alu lelei ʻa e kau toketú, mo e kau heké, mo e ʻā ‘a e faʻahinga naʻe kui̇́: pea nau fakamālō‘ia ‘a e ‘Otua ‘o ‘Isileli̇́."
        },
        {
          "number": "32",
          "text": "Pea ui mai ‘e Si̇̄sū ‘ene kau akó, ‘o ne talaange, ‟‘Oku ou fu‘u tokanga ki he kakai̇́ ni; he kuo ‘osi ʻa e ‘aho ‘e tolu mo e ‘ikai ke nau ma‘u ha me‘atokoni. ‘Oku ou loto ke ‘oange ha me‘a ke nau kai, na‘á faifai ka nau pongia he hala ki ‘api̇́.”"
        },
        {
          "number": "33",
          "text": "Pea ‘eke ange ‘e he kau akó, ‟Te tau ma‘u mei fē ha me‘akai feʻunga ‘i he feitu‘u mamaʻó ni ke fafanga ʻaki kātoa ʻa e kakai̇́?”"
        },
        {
          "number": "34",
          "text": "Pea toe fehu‘i ange ‘e Si̇̄sū kiate kinautolu, ‟Ko ho‘omou fo‘i mā ‘e fiha ‘oku ma‘ú?”"
        },
        {
          "number": "35",
          "text": "Pea fekau ‘e Si̇̄sū ʻa e kakai̇́ ke nau tangutu ki lalo."
        },
        {
          "number": "36",
          "text": "Pea naʻe toʻo e fo‘i mā ‘e fitú mo e mata‘i iká, ‘o fai ʻene fakafeta‘i ki he ‘Otuá, pea naʻe toki pakipaki ia ‘o ‘atu ki he kau akó ke nau tufaki ki he kakai̇́."
        },
        {
          "number": "37",
          "text": "Pea nau kai kotoa ai ‘o mākona."
        },
        {
          "number": "38",
          "text": "Ko e tokolahi ‘o e kakai na‘e fafangá, ko e toko fā afe nai, tukukehe ʻa e kakai fefiné mo e fānaú."
        },
        {
          "number": "39",
          "text": "Pea tuku ange leva ‘e Si̇̄sū ‘a e kakai̇́ ke nau ō, pea naʻe toki heka vaka ‘o folau atu ki he feitu‘u Makatani̇́."
        }
      ],
      "16": [
        {
          "number": "1",
          "text": "Pea omi ai ha kau Fālesi mo ha kau Sātusi kia Si̇̄sū ‘o nau tauhele‘i ia ʻaki ‘enau kole ke ne fai ange muʻa ha mana mei langi̇."
        },
        {
          "number": "2",
          "text": "Ka naʻe talaange ‘e Sīsū, ‟Ka tō ʻa e laʻaá, pea ʻoku mou pehē: ‘E ʻafua ‘apongipongi, he ‘oku kulokula ʻa e langi̇́."
        },
        {
          "number": "3",
          "text": "Pea pongipongi haké, pea mou toe pehē: ‘E ‘alotāmaki ʻa e ‘ahó ni, he ‘oku kulokula mo pōpōʻuli ʻa e langi̇́. ‘Oku mou lava kimoutolu ‘o tala ʻa e me‘a ‘e hokó ʻaki pē ho‘omou sio hake ki he langi̇́, ka ‘oku ‘ikai te mou lava ‘o fakaʻuhingaʻi ʻa e ngaahi fakaʻilonga ‘o e kuongá ni."
        },
        {
          "number": "4",
          "text": "He toki kakai kovi mo anga fakalielia kimoutolu ʻoku mou kumi ki ha mana fakaofo! Ka ʻe ʻikai ʻaupito fai atu ia. Ko e fakaʻilonga pē naʻe fai kia Sioná ‘e ‘atu maʻamoutolú!”"
        },
        {
          "number": "5",
          "text": "Pea ʻi he a‘u atu ʻa e kau akó ki he kauvai̇́, tā kuo ngalo ‘iate kinautolu ke ‘ave ha‘anau mā."
        },
        {
          "number": "6",
          "text": "Pea folofola ange ‘a Si̇̄sū kiate kinautolu, ‟Mou tokanga pea vakavakai kimoutolu koeʻuhi̇̄ ko e lēvani ʻa e kau Fālesi̇́ mo e kau Sātusi̇́.”"
        },
        {
          "number": "7",
          "text": "Pea nau fepehēʻaki, ‟Ko ʻene lea peheé nai ko e ‘ikai te tau omi mo ha fo‘i maá?”"
        },
        {
          "number": "8",
          "text": "Pea ‘ilo ‘e Si̇̄sū ‘enau felāuaki̇́, pea naʻe ‘eke kiate kinautolu, ‟Ko e hā ‘oku mou felāuaki ai ʻiate kimoutolu, ‘i hoʻomou hala he foʻi maá? He meʻa tui vaivai moʻoni ko kimoutolu."
        },
        {
          "number": "9",
          "text": "‘Oku ‘ikai koā ke mahino ki homou ‘atamaí, pē te mou manatu‘i ‘eku pakipaki e ngaahi fo‘i mā ʻe nimá ma‘a e toko nimaafé? Ko e kato ‘e fiha na‘á mou tānaki ‘o fakafonú?"
        },
        {
          "number": "10",
          "text": "Fēfē ʻa e fo‘i mā ‘e fitu ma‘a e toko fāafé? Ko e kato ‘e fiha na‘á mou tānaki mei ai̇́?"
        },
        {
          "number": "11",
          "text": "Kuo teʻeki koā ke mahino kiate kimoutolu ‘oku ‘ikai ko ‘eku lau ki he maá? Ka ke mou lamalama kimoutolu koeʻuhi̇̄ ko e lēvani ʻa e kau Fālesi̇́ mo e kau Sātusi̇́.”"
        },
        {
          "number": "12",
          "text": "Pea toki mahino ai ki he kau akó ‘oku ‘ikai ko ʻene akonaki‘i kinautolu ke nau faka‘ehi‘ehi mei he lēvani fakatupú, ka ko e akonaki ʻa e kau Fālesi̇́ mo e kau Sātusi̇́."
        },
        {
          "number": "13",
          "text": "Pea ʻi he fakaofiofi atu ‘a Si̇̄sū mo ʻene kau akó ki he feituʻu ʻo Sēsalia Filipai̇́, naʻá ne fehu‘i ange ki heʻene kau akó, ‟Ko hai nai ʻa e Foha ʻo e Tangatá ‘i he lau ʻa e kakai̇́?”"
        },
        {
          "number": "14",
          "text": "Pea nau talaange, ‟ʻOku pehē ʻe he ni‘ihi ko Sione Papitaiso. Ka ʻoku lau ‘e he ni‘ihi ko ‘Ilaisiā. Pea ko e ni‘ihi, ko Selemaia, pē ko ha taha he kau palōfitá.”"
        },
        {
          "number": "15",
          "text": "Pea naʻe toki ‘eke ange kiate kinautolu, ‟Ka ko hai au ‘i he lau ʻamoutolú?”"
        },
        {
          "number": "16",
          "text": "Pea tali ange ‘e Saimone Pita, ‟Ko e Kalaisi̇́ koe, ko e ʻAlo ‘o e ‘Otua moʻui̇́.”"
        },
        {
          "number": "17",
          "text": "Pea tali ‘e Sīsū, ‟‘Oku monū‘ia ʻa koe Saimone foha ‘o Sione! He ko e ‘ilo ko ená na‘e ‘ikai te ke ma‘u ‘iate koe pē, ka na‘e ‘oatu kiate koe ‘e he‘eku Tamai fakalangi̇́."
        },
        {
          "number": "18",
          "text": "Pea ko hono mo‘oni̇́, ‘e Pita, ko Maka koe, pea te u langa hoku siasi̇́ ‘i he funga maká ni. Pea ‘e ‘ikai lava ‘e he ngaahi matapā ʻo Maté, ‘o ikuna‘i ia."
        },
        {
          "number": "19",
          "text": "Te u ‘oatu kiate koe ʻa e ngaahi ki̇̄ ‘o e Pule‘anga ‘o Hēvani̇́. ʻIlonga ha me‘a te ke ta‘ofi ‘i māmani, ‘e ta‘ofi ‘i Hēvani. Pea ʻilonga ha me‘a te ke faka‘atā ‘i māmani, ‘e faka‘atā ‘i Hēvani.”"
        },
        {
          "number": "20",
          "text": "Pea toki fakatokanga ‘e Si̇̄sū ʻene kau akó ke ‘oua te nau tala ki ha taha ko e Kalaisi̇́ ia."
        },
        {
          "number": "21",
          "text": "Pea kamata mei he taimi ko iá, naʻe fakahā ange ‘e Si̇̄sū ki heʻene kau akó, ‟Kuo pau ke u ‘alu ki Selusalema pea ‘e lahi hoku fakamamahi‘i ai ‘e he kau mātu‘á ʻo e lotú, mo e hou‘eiki taulaʻeiki̇́, pea mo e kau faiako ʻo e Lao ‘a Mōsesé. Peá te nau tāmate‘i ai au. Ka ‘oka hili ha ‘aho ‘e tolu, ‘e fokotu‘u hake au mei he maté.”"
        },
        {
          "number": "22",
          "text": "Pea taki ia ki he tafaʻaki̇́ ‘e Pita ‘o ne kamata valokiʻi: ‟‘Oua te ke lau pehē: ‘Eiki! ‘E ‘ikai ‘aupito hoko ha me‘a pehē kiate koe.”"
        },
        {
          "number": "23",
          "text": "Ka naʻe tafoki ‘a Si̇̄sū ‘o ne pehē ange kia Pita, ‟Tu‘u ki mui Sētane! Ko e meʻa fakahumu koe ‘i hoku halá. He ‘oku ‘ikai ke faka-‘Otua ho‘o ngaahi fakakaukaú, ka ‘oku fakaetangata.”"
        },
        {
          "number": "24",
          "text": "Pea toki folofola ‘a Si̇̄sū ki heʻene kau akó, ‟ʻIlonga ha taha ‘e fiekau mo aú, kuo pau ke ne tuku hono lotó ka naʻe fua hono kolosi̇́ ‘o kaungāfononga mo au."
        },
        {
          "number": "25",
          "text": "He ko ia ‘e loto ke fakahaofi ʻene moʻui̇́, ko ʻene tuku ia ke mole kotoa. Peá ka ʻilonga ha taha te ne foaki ʻene moʻui̇́ koeʻuhi̇̄ ko au, ko ʻene haofaki̇́ ia."
        },
        {
          "number": "26",
          "text": "He ka ma‘u ‘e ha taha ‘a māmani kātoa kae mole kotoa ai ʻene moʻui̇́, Ko e hā hano ʻaonga kiate ia? Ko e hā ha me‘a te ne toe lava ‘o foaki atu ke ma‘u ʻaki mai hono laumālié?"
        },
        {
          "number": "27",
          "text": "He kuo vave ke hoko mai ʻa e Foha ʻo e Tangatá ʻaki ʻa e lāngilangi ‘o ʻene Tamai̇́ mo ʻene kau ‘āngeló. Peá te ne toki fakapale‘i ʻa e toko taha kotoa pē ‘o fakatatau ki heʻene tō‘ongamoʻui naʻe fai."
        },
        {
          "number": "28",
          "text": "Ko hono mo‘oni̇́ ʻeni ʻoku ou tala atú, ‘e teʻeki ke mate ʻa e ni‘ihi ʻoku tuʻu ‘i heni̇́, kuo nau mamata ki he Foha ʻo e Tangatá ‘oku hoko mai mo hono Pule‘angá.”"
        }
      ],
      "17": [
        {
          "number": "1",
          "text": "Pea hili ʻa e ‘aho ‘e ono mei ai, pea taki hake ‘e Si̇̄sū ‘a Pita mo e ongo tautehina ko Sēmisi mo Sione ki ha funga moʻunga mā‘olunga ke nau mavahe atu fakaekinautolu pē."
        },
        {
          "number": "2",
          "text": "Pea naʻe liliu ʻa e fōtunga ‘o Sīsuú, ʻi honau ʻaó, ‘o huhulu hono fofongá ‘o hangē ko e laʻaá. Pea ko hono kofú na‘e fetapaki ‘o hinehina ange he māamá."
        },
        {
          "number": "3",
          "text": "Pea ‘iloangé naʻe ‘asi mai ʻa Mōsese mo ‘Ilaisiā ‘o nau talanoa mo Si̇̄sū."
        },
        {
          "number": "4",
          "text": "Pea pehē ange ‘e Pita kia Si̇̄sū, ‟Ko e me‘a lelei mo‘oni, ‘Eiki, ‘etau ‘i heni̇́! Tuku ke u langa ha palepale ‘e tolu. Ko e taha mo‘ou, pea taha mo‘o Mōsese, pea taha mo‘o ‘Ilaisiā.”"
        },
        {
          "number": "5",
          "text": "Pea lolotonga ʻa e kei lea ‘a Pitá mo e ngaʻunu mai ha konga ‘ao huhulu ‘o ʻufiʻufi kinautolu, pea ongo mai mei he ‘aó ha le‘o ‘oku pehē: ‟Ko hoku Foha ‘ofa‘angá ena. ‘Oku mātuʻaki leleiʻia ai hoku lotó. Mou fakaongo kiate ia!”"
        },
        {
          "number": "6",
          "text": "Pea ʻi he fanongo ʻa e kau akó ki he le‘ó pea nau manavahē ‘aupito, ‘o nau tō fo‘ohifo ki he kelekelé."
        },
        {
          "number": "7",
          "text": "Pea haʻu ʻa Si̇̄sū ʻo ne ala hifo kiate kinautolu, ʻo ne pehē: ‟Tu‘u hake! ‘Oua ‘e manavahē!”"
        },
        {
          "number": "8",
          "text": "Pea nau hanga haké, ‘oku ‘ikai ke toe ‘iloa ha taha, ka ko Si̇̄sū pē."
        },
        {
          "number": "9",
          "text": "Pea lolotonga ‘enau hifo mei he funga moʻungá, na‘e fakatokanga ‘e Si̇̄sū kiate kinautolu: ‟‘Oua te mou tala ki ha taha ‘a e me‘a na‘á mou mamata ki ai̇́ kae‘oua kuo toetu‘u ‘a e Foha ʻo e Tangatá mei he maté.”"
        },
        {
          "number": "10",
          "text": "Pea ‘eke ange ‘e he kau akó kia Si̇̄sū, ‟Ko e hā hono ʻuhinga ‘o e lau ‘a e kau faiako laó ‘o pehē kuo pau ke tōmuʻa hoko mai ‘a ‘Ilaisiaá?”"
        },
        {
          "number": "11",
          "text": "Pea tali ‘e Si̇̄sū, ‟Mo‘oni pē kuo pau ke mu‘omu‘a mai ‘a ‘Ilaisiā. Peá te ne fokotuʻufoʻou ‘e ia ‘a e me‘a kotoa."
        },
        {
          "number": "12",
          "text": "Ka ko hono mo‘oni̇́, kuo ‘osi hokomai ‘a ‘Ilaisiā ia. Ka na‘e ‘ikai ke fakatokanga‘i ia ‘e he kakai̇́, ka nau ngaohikovi‘i ia. Pea ‘e pehē pē foki mo ‘enau ngaohikovi‘i ʻa e Foha ʻo e Tangatá.”"
        },
        {
          "number": "13",
          "text": "Pea toki mahino ai ki he kau akó, tā ko Sione Papitaiso na‘e ʻuhinga ki ai ‘a Sīsuú."
        },
        {
          "number": "14",
          "text": "Pea ʻi he foki mai ‘a Si̇̄sū mo e ongo akó ki he kakai̇́, naʻe ha‘u ha tangata kia Si̇̄sū ‘o tūʻulutui atu ki ai ʻo ne pehē ange,"
        },
        {
          "number": "15",
          "text": "‟‘Eiki, ʻalo‘ofa mai mu‘a ki hoku fohá! ‘Oku puke he mahaki moá, pea ‘oku lahi ʻene faingata‘a‘iá. Ko e taimi ʻe niʻihi kuo teka ki ha afi, pē tō ki ha vai."
        },
        {
          "number": "16",
          "text": "Pea naʻá ku ‘omi ia ki ho‘o kau akó, ka na‘e ‘ikai te nau lava ‘o fakamo‘ui ia.”"
        },
        {
          "number": "17",
          "text": "Pea folofola ʻa Si̇̄sū: ‟He toki toʻutangata taʻe tui mo angakovi ʻeni! Te tau nofo ai pē mo kimoutolu ke a‘u ki fē? ʻE ngata ʻafē ʻeku kātakiʻi kimoutolú? ‘Omi e tamasiʻi̇́ ki heni!”"
        },
        {
          "number": "18",
          "text": "Pea naʻe tuʻutuʻuni ‘e Si̇̄sū ki he tēvoló ke mavahe mei he tamasiʻi̇́. Pea mavahe mai leva ʻa e tēvoló, pea mo‘ui ʻa e tamasiʻi̇́ mei he taimi pē ko iā."
        },
        {
          "number": "19",
          "text": "Pea omi ʻa e kau akó ‘o nau talanoa fakaekinautolu mo Si̇̄sū, pea nau ‘eke ange, ‟Ko e hā na‘e ‘ikai te mau lava ai ‘o kapusi ‘a e tēvolo ko ʻeni̇́?”"
        },
        {
          "number": "20",
          "text": "Pea talaange ‘e Si̇̄sū, ‟Ko hono ʻuhingá, he ‘oku si‘isi‘i ho‘omou tui̇́. Ko hono mo‘oni̇́ ʻeni ʻoku ou talaatú, ka naʻe lahi tatau ho‘omou tui̇́ mo ha fo‘i tengaʻi mūsita, ‘e lava ke mou pehē atu ki he fu‘u moʻunga ko eé, ‛Hiki hake ki hē!’ pea ‘e mahiki ia. Pea ‘e ‘ikai ha me‘a ‘e faingata‘a kiate kimoutolu.”"
        },
        {
          "number": "21",
          "text": "Peá neonngo e faāhingá ni ʻoku ʻikai lva ke mahuʻi, ka ʻi he lotú pe mo e ʻaukai."
        },
        {
          "number": "22",
          "text": "Pea ʻi he fakataha kotoa leva ‘a e kau akó ki Kāleli̇́, pea folofola ‘a Si̇̄sū kiate kinautolu, ‟Kuo pau ke lavaki‘i ʻa e Foha ʻo e Tangatá ki ha ni‘ihi te nau tāmate‘i ia."
        },
        {
          "number": "23",
          "text": "Ka ‘i he ‘aho hono tolu mei ai̇́ ‘e fakatoetu‘u ia mei he maté.” Pea loto mamahi ‘aupito ʻa e kau akó heʻene lau ko iá."
        },
        {
          "number": "24",
          "text": "Pea a‘u atu ‘a Si̇̄sū mo ‘ene kau akó ki Kāpaneume. Pea omi ai ha kau tānaki tukuhau ‘o e temipalé kia Pita, ‘o nau ‘eke ange, ‟‘Oku totongi tukuhau koā ho‘omou faiakó?”"
        },
        {
          "number": "25",
          "text": "Pea tali atu ‘e Pitá, ‟‘Io, ‘oku totongi tukuhau.”"
        },
        {
          "number": "26",
          "text": "Pea tali ‘e Pita, ‟Ko e kakai kehé.”"
        },
        {
          "number": "27",
          "text": "Ka ‘oku tonú ke ‘oua te ta fakatupu ha maumau. ‘Alu koe ki tahi ‘o li̇̄ ho‘o afó. Pea ko e ʻuluaki ika te ne kai ho‘o māta‘ú, te ke fa‘ai hono ngutú ‘okú ne fa‘opuku ha foʻi pa‘anga siliva. Toʻo ia ‘e koe, peá ke ‘alu ‘o totongi ʻaki ‘eta tukuhaú.”"
        }
      ],
      "18": [
        {
          "number": "1",
          "text": "Pea feʻunga mo iá kuo omi ʻa e kau akó kia Si̇̄sū ‘o fai ki ai ʻa e fehu‘i ko eni̇́, ‟Ko hai ‘oku lahi ‘i he Pule‘anga ‘o Hēvani̇́?”"
        },
        {
          "number": "2",
          "text": "Pea ui mai ‘e Si̇̄sū ha ki‘i tamasiʻi, ʻo ne fokotu‘u ‘i hono tafatafa‘aki̇́."
        },
        {
          "number": "3",
          "text": "Pea naʻe toki pehē ange ki he kau akó, ‟Ko hono mo‘oni̇́ ʻeni ‘oku ou tala atú, kapau ‘e ‘ikai te mou liliu ʻo hoko ʻo hangē ha longa‘i fānaú, ‘e ‘ikai ‘aupito te mou hū ki he Pule‘anga ‘o Hēvani̇́."
        },
        {
          "number": "4",
          "text": "ʻIlonga ha taha ‘okú ne anga vaivai, ‘o hangē ko e ki‘i tamasiʻi ko eni̇́, ko ia ia ‘oku lahi he Pule‘anga ‘o Hēvani̇́."
        },
        {
          "number": "5",
          "text": "Peá ka tali lelei ‘e ha taha ha ki‘i tamasiʻi pehē ni koeʻuhi̇̄ ko au, ko ʻene tali ai pē ia aú.”"
        },
        {
          "number": "6",
          "text": "ʻIlonga ha taha te ne ‘ai ʻa e longa‘i fānau ko ʻeni ʻoku tui kiate aú, ke fai angahala, naʻe mei sai ange ke ha‘i ha fu‘u maka he kia ‘o e toko taha ko iá, ‘o ne toki hopo ki he loto moaná."
        },
        {
          "number": "7",
          "text": "‘Oku malaʻia ʻa e kakai ‘o māmani̇́ koeʻuhi̇̄ ko e ngaahi meʻa ʻokú ne ʻai kinautolu ke fai angahalá. Kuo pau ke hoko ʻa e ngaahi meʻa fakatupu angahalá ia. Ka ʻoku mala‘ia ʻa e fa‘ahinga kotoa pē ʻoku hokomai ai̇́."
        },
        {
          "number": "8",
          "text": "Kapau te ke fai angahala koe, ko e ngāue ‘a ho nimá, pē ko ho vaʻé, peá ke hanga ‘o tuʻusi atu ia ‘o li̇̄ʻaki. He ‘e sai ange kiate koe ha‘o ‘alu nima taha, pē veʻe-taha, ki he moʻui̇́, ‘i hano lī nima ua koe, pē veʻe-ua, ki he afi ‘e ‘ikai lava ‘e ha taha ‘o tāmate‘i̇́."
        },
        {
          "number": "9",
          "text": "Pea kapau te ke fai angahala koe, ko e meʻa ʻi he sio ‘a ho matá, peá ke hanga ‘o taʻaki ia ‘o li̇̄ʻaki. He ‘e sai ange ha‘o ‘alu mata-taha ki he moʻui̇́, ‘i hano lī mata-ua koe ki he afi ‘o heli̇́."
        },
        {
          "number": "10",
          "text": "‟Vakai na‘á ‘iloange kuo mou fakasi̇̄tu‘a‘i ha taha he longa‘i fānaú ni. He ko hono mo‘oni̇́ ʻeni ‘oku ou tala atú, ‘oku mamata ma‘u ai pē honau kau ‘āngeló ki he fofonga ʻo ‘eku Tamai̇́ ʻi he Langi̇́."
        },
        {
          "number": "12",
          "text": "‘Ai angé haʻamou lau. Ka ai ha tangata naʻe ‘i ai ha‘ane fanga sipi ‘e toko teau, pea ‘iloangé kuo hē ha ki‘i sipi ‘e taha ai, ‘ikai te ne tuku ʻene fanga sipi ‘e toko hivangofulu mā hiva ko eé ke nau kaikai atu pē he tafatafa moʻungá, kae ‘alu ia ‘o kumi ʻene ki‘i sipi kuo heé?"
        },
        {
          "number": "13",
          "text": "Peá ka faifai pea naʻe ma‘u mai ia, ko hono mo‘oni̇́, ‘e lahi ange ʻene fiefia koeʻuhi̇̄ ko e sipi ‘e taha ko iá, ‘i heʻene fiefia he fanga sipi ‘e hivangofulu mā hiva na‘e ‘ikai heé."
        },
        {
          "number": "14",
          "text": "Pehē foki, ko e finangalo ia ‘o ho‘omou Tamai ‘i Hēvani̇́ ke ‘oua naʻa hē ha fo‘i toko taha ‘i he longa‘i fānaú ni.”"
        },
        {
          "number": "15",
          "text": "‟Peá ka ‘iloangé kuo faihala hao kāinga kiate koe, peá ke ‘alu ‘o fakahā ange ʻene halá. Ka mo fakaekimoua pē. He kapau ‘e fie ongo atu, ko ho‘o toe vālelei ia mo ho kāingá."
        },
        {
          "number": "16",
          "text": "Peá ka ‘ikai fie ongo atu ia, pea mo ō ki ai mo ha toko taha, pē toko ua kehe, koeʻuhi̇̄ ke fakamo‘oni‘i ʻa e me‘a kotoa ‘e leaʻaki, ‘o fakatatau ki he Folofolá."
        },
        {
          "number": "17",
          "text": "Pea kapau ‘e ‘ikai ai pē ke fie ongo atu, peá ke fakahoko leva ki he Siasi̇́. Peá ka ‘ikai ke fie ongo ki he Siasi̇́, pea lau ʻoku tatau ia mo ha taha taʻelotu pē tānaki tukuhau.”"
        },
        {
          "number": "18",
          "text": "‟Ko hono mo‘oni̇́ ʻeni ‘oku ou tala atú, ko e me‘a kotoa pē ‘oku mou faka‘atā ‘i māmani, ‘e faka‘atā foki ‘i langi. Pea ko e me‘a kotoa pē te mou ta‘ofi ‘i māmaní, ‘e ta‘ofi foki ia ‘i langi."
        },
        {
          "number": "19",
          "text": "Pea ko ʻeni foki ‘oku ou tala atu kiate kimoutolu, kapau ‘e felotoi ha toko ua ‘iate kimoutolu ‘i ha me‘a pē te na kole ki ai ‘i māmani, ‘e fai ia ma‘anaua ‘e he‘eku Tamai ʻoku ‘i Hēvani̇́."
        },
        {
          "number": "20",
          "text": "He ka ʻilonga ha feitu‘u ‘e fakataha ai ha toko ua pē toko tolu koeʻuhi̇̄ ko au, kuo pau ke u ‘i ai au ʻi honau lotolotongá.”"
        },
        {
          "number": "21",
          "text": "Pea ha‘u ‘a Pita kia Si̇̄sū ‘o ‘eke ange, ‟‘Eiki ‘e tu‘o fiha ha fai angahala mai hoku kāingá kiate au mo ‘eku kei fakamolemole‘i pē? ‘E tu‘o fitu nai?”"
        },
        {
          "number": "22",
          "text": "Pea tali ‘e Si̇̄sū, ‟‘Ikai! ‘E ‘ikai ke tu‘o fitu pē, ka ‘e tu‘o fitu liunga fitungofulu!"
        },
        {
          "number": "23",
          "text": "He ‘oku anga pehē ni ʻa e Pule‘anga ‘o Hēvani̇́, ‘oku hangē ko ha tu‘i na‘e finangalo ke vakai‘i ʻa e fakamatala pa‘anga ha‘ane kau ngāue."
        },
        {
          "number": "24",
          "text": "Pea ko ʻene kamata vakai‘i̇́, mo hono ʻomai kiate ia ha toko taha kuo lau mano hono mo‘ua pa‘anga mai ki ai̇́."
        },
        {
          "number": "25",
          "text": "Ka na‘e ‘ikai ma‘u ‘e he tamaioʻeiki ko iá ha pa‘anga feʻunga ke totongi ʻaki hono moʻuá. Ko ia, naʻe tuʻutuʻuni ai ‘e he tu‘i̇́ ke fakatau atu ia ko e pōpula, pea pehē mo hono uaifi̇́, mo ‘ena fānaú, pea mo ʻene me‘a kotoa na‘e ma‘ú, ke totongi ʻaki hono fu‘u moʻuá."
        },
        {
          "number": "26",
          "text": "Ka naʻe tō mape‘e hifo ʻa e tamaioʻeiki ko iá, ʻi he ʻao ʻo e tu‘i̇́ ʻo kole fakamātoato kiate ia, ‘Tuku mai mu‘a ha ku faingamālie, ‘e Ho‘o ʻAfio, ‛pea te u totongi kotoa hoku moʻuá!’"
        },
        {
          "number": "27",
          "text": "Pea langa ai ʻa e mafu ʻo e Tuʻi̇́ he ‘ofa ki heʻene tamaioʻeiki ko iá, pea naʻe fakamolemole‘i hono fu‘u moʻuá kotoa, ʻo ne tukuange ia ke ʻalu."
        },
        {
          "number": "28",
          "text": "Ka ʻi he ‘alu atu leva ʻa e tangata na‘e fakamolemole‘i̇́ ‘o fetaulaki mo hono kaungāngāue na‘e ‘i ai hono moʻuá. mai ki ai, ko e pa‘anga ʻe lauafe pē. Pea naʻe puke ia ‘o fakasisina, mo ne talaange, Fei mo totongi mai ho moʻuá."
        },
        {
          "number": "29",
          "text": "Pea tō fo‘ohifo ai hono kaungāngāué, mo ne kole fakamātoato kiate ia, Tuku mai mu‘a ha ku ki‘i faingamālie, pea te u totongi kotoa atu hoku moʻuá."
        },
        {
          "number": "30",
          "text": "Ka na‘e ‘ikai te ne tali siʻene kolé, ka naʻe puke ʻa e tangatá ʻo li̇̄ ia ki he pilīsoné, ke ne nofo ai kae ‘oua kuó ne totongi kotoa hono moʻuá."
        },
        {
          "number": "31",
          "text": "Pea ʻi he sio ki ai ʻa e kaungāngāue ko eé, naʻa nau loto mamahi ‘aupito, ‘o nau felelei ki he tu‘i̇́ ‘o fakahoko kiate ia ʻa e meʻa kotoa kuo hokó."
        },
        {
          "number": "32",
          "text": "Pea fekau leva ‘e he tu‘i̇́ ke ui mai ʻa e tamaioʻeiki̇́ ke ha‘u, pea naʻe talaange, Ko koé ko e tamaioʻeiki angakovi. He na‘á ku fakamolemole‘i koe koeʻuhi̇̄ ko ho‘o kole mai̇́."
        },
        {
          "number": "33",
          "text": "ʻIkai na‘e mei totonu ke ke ‘ofa ki ho kaungāngāué ‘o hangē ko ‘eku ‘ofa kiate koé?"
        },
        {
          "number": "34",
          "text": "Pea houhau lahi ai ʻa e tu‘i̇́, ‘o naʻe fekau ke fakahū pili̇̄sone ʻa e tamaioʻeiki̇́ kae ‘oua kuó ne totongi kakato hono fu‘u moʻuá.”"
        },
        {
          "number": "35",
          "text": "‟‘E pehē pē foki ʻa e me‘a ‘e fai ‘e he‘eku Tamai ʻoku ‘i Hēvani̇́ kiate kimoutolu ‘o kapau ‘e ‘ikai te mou fakamolemole‘i mo‘oni ha taha ‘e fai hala atu.”"
        }
      ],
      "19": [
        {
          "number": "1",
          "text": "Pea ʻi he ‘osi ʻa e faiako ‘a Sīsuú, naʻá ne ‘alu mei Kāleli ki Siutea ki he fonua he kauvai ‘o e vaitafe ko Soatani̇́."
        },
        {
          "number": "2",
          "text": "Pea naʻe muimui atu ki ai ha fu‘u kakai tokolahi, pea naʻe fakamo‘ui kinautolu ʻi he feituʻu koiā."
        },
        {
          "number": "3",
          "text": "Pea omi leva ha kau Fālesi ki ai, ‘o nau feinga ke ne leaʻaki ha me‘a ke ne ‘efihia ai he Laó. Na‘á nau fehu‘i ange, ‟‘Oku ngofua nai ki ha taha ‘i he‘etau Laó ke ne vete hono mali̇́ ‘i ha fa‘ahinga ʻuhinga pē?”"
        },
        {
          "number": "4",
          "text": "Pea tali ‘e Si̇̄sū, ‟Kuo teʻeki koā te mou lau ʻa e potu Folofola ko eni̇́, ‘I he kamata‘angá na‘e fakatupu ‘e he ‘Otuá ‘a e tangata mo e fefine?"
        },
        {
          "number": "5",
          "text": "Pea naʻe folofola, Ko hono ʻuhinga ia kuo pau ai ke tuku ange ‘e ha tangata ‘ene tamai̇́ mo ʻene fa‘eé, ka na hoko ‘o kakano taha mo hono uaifi̇́."
        },
        {
          "number": "6",
          "text": "‘Oku ‘ikai ke na kei ua, ka kuo na hoko ko e kakano pē ‘e taha. Pea ko kinaua kuo fakahoko ‘e he ‘Otuá ‘o tahá, ke ‘oua na‘á toe fakamāvae ‘e ha taha.”"
        },
        {
          "number": "7",
          "text": "Pea toki pehē ange ‘e he kau Fālesi̇́, ‟Pea Ko e hā leva hono ʻuhinga na‘e pehē ai ‘e Mōsese he Laó ‘oku lava ke ‘oange ‘e ha tangata ha tohi vete ki hono uaifi̇́, pea fekau ke ‘alú?”"
        },
        {
          "number": "8",
          "text": "Pea tali ‘e Si̇̄sū: ‟Naʻe fakangofua pē ‘e Mōsese ke mou tuku ange homou uaifi̇́ koeʻuhi̇̄ ko e fefeka homou lotó. Ka na‘e ‘ikai ke pehē ʻi he kamata‘angá."
        },
        {
          "number": "9",
          "text": "Pea ko hono mo‘oni̇́ ʻeni ‘oku ou tala atú, ka ‘ilonga ha tangata te ne vete mo hono uaifi̇́, ka na‘e ‘ikai ke fe‘auaki ia, kapau ‘e toe mali ʻa e tangatá, ko ʻene tono mali ia.”"
        },
        {
          "number": "10",
          "text": "Pea pehē ange ‘e he kau akó kia Si̇̄sū, ‟Kapau ko e ‘ātunga ia ‘o e vā ‘o ha tangata mo hono mali̇́, pea tā ‘oku sai ange pē ‘a e nofo ta‘emali̇́ ia!”"
        },
        {
          "number": "11",
          "text": "Pea talaange e Si̇̄sū kiate kinautolu, ‟‘Oku ‘ikai ʻuhinga ‘eku fakahinohino ko ʻeni̇́ ki he kakai kotoa pē. ‘Oku ʻuhinga pē ia ki he fa‘ahinga kuo teu‘i ‘e he ‘Otuá ke nau lava‘i ʻa e nofo ta‘e mali̇́."
        },
        {
          "number": "12",
          "text": "He ʻoku ʻi ai ʻa e ngaahi ʻuhinga kehekehe ‘oku fai ai ʻa e ta‘emali̇́. ‘Oku pehē ‘a e ni‘ihi naʻe fa‘u pehē pē honau sinó. Pea ko e ni‘ihi ko ha fa‘ahinga me‘a kuo fai ki honau sinó ʻe ha taha. Ka ko e ni‘ihi, ‘oku ‘ikai te nau mali koeʻuhi̇̄ ko e Pule‘anga ‘o Hēvani̇́. Ko koe ‘okú ke lava ‘o tali ʻa e fakahinohino ko eni̇́, peá ke tali ia ‘e koe.”"
        },
        {
          "number": "13",
          "text": "Pea naʻe toki ‘omi kia Si̇̄sū ha fānaú ke ne hilifaki hono nimá kiate kinautolu ‘o tāpuaki‘i. Ka naʻe hanga ‘e heʻene kau akó ‘o valokiʻi kinautolu."
        },
        {
          "number": "14",
          "text": "Kae talaange ‘e Si̇̄sū, ‟Mou tuku e longa‘i fānaú ke omi kiate au. ‘Oua te mou ta‘ofi kinautolu, he ‘oku maʻae faʻahinga peheé, ʻa e Pule‘anga ‘o Hēvani̇́.”"
        },
        {
          "number": "15",
          "text": "Pea naʻe hilifaki hono nimá kiate kinautolu, pea naʻe toki mavahe mei he feitu‘u ko iá."
        },
        {
          "number": "16",
          "text": "Pea ko eni, na‘e ‘i ai ha talavou na‘e ha‘u kia Si̇̄sū ‘o fehu‘i ange, ‟‘E tangata‘eiki, ko e hā ha me‘a lelei te u fai ka u ma‘u ai ʻa e mo‘ui ta‘engatá?”"
        },
        {
          "number": "17",
          "text": "Pea tali ‘e Si̇̄sū, ‟Ko e hā ‘okú ke faka‘eke‘eke ai au ʻo kau ki he me‘a ‘oku lelei̇́? Ko e ‘Otuá pē ‘a e lelei̇́. Pea kapau ‘okú ke fiema‘u ʻa e mo‘ui ta‘engatá, peá ke tauhi ʻa e ngaahi fekau ‘a e ‘Otuá.”"
        },
        {
          "number": "18",
          "text": "Pea ‘eke ange ‘e he talavoú kia Si̇̄sū, ‟‘A e fē fua?”"
        },
        {
          "number": "19",
          "text": "Faka‘apa‘apa ki ho‘o tamai̇́ mo ho‘o fa‘eé. Peá ke ‘ofa ki ho kaungā‘api̇́ ‘o hangē ko ho‘o ‘ofa kiate koé.”"
        },
        {
          "number": "20",
          "text": "Pea pehē ange ‘e he talavoú kia Si̇̄sū, ‟Kuo fuoloa ‘eku tauhi kotoa e ngaahi fekau ko iá. ‘Oku kei toe nai ha fekau ke u fai?”"
        },
        {
          "number": "21",
          "text": "Pea tali ‘e Si̇̄sū, ‟Kapau ‘okú ke loto ke haohaoa ho‘o moʻui̇́, peá ke ‘alu ‘o fakatau atu ho‘o me‘a kotoa ‘oku ma‘ú, pea tufa ʻa e pa‘angá ki he masivá, ka ke ma‘u koloa ‘i Hēvani. Peá ke ha‘u leva ‘o muimui kiate au.”"
        },
        {
          "number": "22",
          "text": "Pea ʻi he fanongo ʻa e talavoú he tali ‘a Si̇̄suú pea ‘alu leva ia kuo lotomamahi ‘aupito. He ko e tama koloa‘ia ia."
        },
        {
          "number": "23",
          "text": "Pea talaange ‘e Si̇̄sū ki he‘ene kau akó, ‟Ko hono mo‘oni̇́ ʻeni ‘oku ou tala atú, ‘oku faingata‘a ‘aupito ke hū ha taha koloa‘ia ki he Pule‘anga ‘o Hēvani̇́."
        },
        {
          "number": "24",
          "text": "Ko hono mo‘oni̇́, ‘oku faingofua ange ke hū ha kāmeli ‘i ha ava‘i hui tuitui ‘i he hū ha taha koloa‘ia ki he Pule‘anga e ‘Otuá.”"
        },
        {
          "number": "25",
          "text": "Pea na‘e mātuʻaki ofo ai ʻa e kau akó, ‘o nau pehē: ‟Pea ko hai leva ai ‘e ala mo‘ui?”"
        },
        {
          "number": "26",
          "text": "Pea sio fakamama‘u ‘a Si̇̄sū kiate kinautolu, pea naʻe toki pehē: ‟‘Oku ‘i ai ʻa e ngaahi me‘a ‘e ‘ikai te mou lava ‘ekimoutolu. Ka ‘oku malava ‘e he ‘Otuá ‘a e me‘a kotoa pē.”"
        },
        {
          "number": "27",
          "text": "Pea pehē ange ‘e Pita, ‟Kuo mau ‘osi liʻaki ‘emau me‘a kotoa ka mau muimui kiate koe. Ko e hā ha‘mau me‘a ‘e ma‘u ai̇́?”"
        },
        {
          "number": "28",
          "text": "Pea folofola ‘a Si̇̄sū, ‟Ko hono mo‘oni̇́ ʻeni ‘oku ou tala atú, ka nofo ‘a e Foha ʻo e Tangatá ‘i hono taloni lāngilangi‘iá, pea ko kimoutolu ‘a e toko hongofulumāua kuo mou kau he muimui kiate aú, te mou taki taha nofo ‘i ha taloni. Peá te mou fakamāau‘i ʻa e matakali ‘e hongofulumāua ʻo ʻIsileli̇́."
        },
        {
          "number": "29",
          "text": "Pea ‘ilonga ha taha kuó ne liʻaki hano ‘api, pē ko hano tokoua, pē tuofāfine, pē tamai, pē fa‘ē, pē fānau, pē ngoue‘anga koeʻuhi̇̄ ko au, ‘e fakakoloa ia ‘o liuliunga. Pea ‘e ‘oange mo‘ona mo e mo‘ui ta‘engatá."
        },
        {
          "number": "30",
          "text": "Ka ko e tokolahi ‘oku nau lolotonga tu‘u ‘i he ‘otu mu‘á, te nau tu‘u he ‘otu mui̇́. Pea ko e tokolahi ‘oku nau lolotonga tu‘u he ‘otu mui̇́, te nau tu‘u he ‘otu mu‘á.”"
        }
      ],
      "20": [
        {
          "number": "1",
          "text": "‟ʻOku tatau ʻa e Puleʻanga ʻo Hēvani̇́ mo ha tangata‘eiki na‘e ‘alu hengihengi atu ki he māketí ke unga ha kau ngāue, ki heʻene ngoue vainé."
        },
        {
          "number": "2",
          "text": "Pea nau aleapau ki ha foʻi pa‘anga siliva ‘e taha, ko e totongi ‘enau ngāué, ki he ‘aho ‘e taha, ʻo ne fekau ke nau ō atu ‘o ngāue heʻene ngoue vainé."
        },
        {
          "number": "3",
          "text": "Pea a‘u ki he hiva pongipongi̇́ pea toe ‘alu atu ʻa e tangatá ki he māketi̇́, ʻo ne sio ki ha niʻihi ʻoku toe tutu‘u noa ai."
        },
        {
          "number": "4",
          "text": "Pea naʻe talaange kiate kinautolu, ‛Mou ō atu mo kimoutolu ki he‘eku ngoue vainé, pea te u ‘oatu ʻa e totongi ‘oku totonu ke mou ma‘ú.’ Pea nau ō mo kinautolu."
        },
        {
          "number": "5",
          "text": "Pea toe ‘alu atu ʻa e tangatá he ho‘atā mālié, mo e tolu efiafi̇́, ‘o fai ai pē ʻa e alea tatau."
        },
        {
          "number": "6",
          "text": "Pea ofi ki he nima efiafi̇́ pea naʻe toe ‘alu atu, tā ‘oku toe ‘i ai mo ha ni‘ihi ‘oku kei tutu‘u noa ai. Pea naʻe pehē ange kiate kinautolu, ‛Ko e hā hono ʻuhinga ho‘omou tutu‘u heni he ‘ahó ni kakató?’"
        },
        {
          "number": "7",
          "text": "Pea nau talaange, ‛Ko hono ʻuhingá, he kuo teʻeki ke fiema‘u kimautolu ‘e ha taha.’ Pea naʻe talaange kiate kinautolu, ‛Pe‘i mou ō leva mo kimoutolu ‘o ngāue he‘eku ngoue vainé.’"
        },
        {
          "number": "8",
          "text": "Pea a‘u ki he efiafi poʻuli̇́, pea talaange ‘e he tangata na‘e ʻaʻana ʻa e ngoue vainé ki heʻene pule ngāué, ‛Ui mai ʻa e kau ngāué ke nau ō mai, ka u totongi ‘enau ngāué, ‘o kamata mei he a‘u fakamuimui taha mai̇́ pea faka‘osi ki he mu‘omu‘a mai̇́.’"
        },
        {
          "number": "9",
          "text": "Pea omi ʻa e fa‘ahinga na‘e aʻu fakamuimui tahá, ‘o ma‘u ‘enau totongi̇́, ko e taki pa‘anga siliva ‘e taha."
        },
        {
          "number": "10",
          "text": "Pea faifai pea omi ʻa e fa‘ahinga na‘e mu‘omu‘a mai̇́ ke ma‘u ‘enau totongi̇́. Pea naʻa nau ʻamanaki ‘e lahi ange kinautolu, ka naʻe ‘oange pē ‘e ia ‘enau taki pa‘anga siliva ‘e taha."
        },
        {
          "number": "11",
          "text": "Pea ʻi heʻenau maʻu ʻenau totongi̇́, naʻa nau kamata lāunga ki he tangata na‘e ‘a‘ana ʻa e ngoue vainé;"
        },
        {
          "number": "12",
          "text": "‘O nau pehē ange, ‛Ko kinautolu na‘á ke alea‘i fakamuimui tahá, na‘á nau ngāue pē he houa ‘e taha, ka kuó ke totongi tatau kinautolu pea mo kimautolu, ‘osi angé, kuo talu ‘emau ngāue mei ‘aneuhu, pea ‘āsili ai̇́ mo ‘emau toe ngāue ʻamautolu he ʻafú!’"
        },
        {
          "number": "13",
          "text": "Ka naʻe tali ‘e he tangata na‘e ‘a‘ana ʻa e ngoue vainé, ki ha taha ʻokinautolu, ‛‘Oku ‘ikai ko ‘eku kākaa‘i kimoutolu, kau tangata! Naʻá ta aleapaú ke ke ngāue ki ha foʻi paʻanga siliva pē ʻe taha."
        },
        {
          "number": "14",
          "text": "Mou ō kimoutolu mo ho‘omou totongi ko ená. Kapau te u totongi tatau kinautolu naʻe haʻu fakamuimui̇́ mo kimoutolu naʻe haʻu ʻaneuhú, he ‘oku mou kau ai?"
        },
        {
          "number": "15",
          "text": "Te u fa‘iteliha pē au ki he‘eku pa‘angá. Ko e hā ‘oku mou meheka ai he‘eku ‘ofá?’"
        },
        {
          "number": "16",
          "text": "Pea folofola ‘a Sīsū, ‛‘E pehē pē. ‘E tuʻukimui ʻa e tuʻukimuʻá kae tuʻukimuʻa ʻa e tuʻukimui̇́.’”"
        },
        {
          "number": "17",
          "text": "Pea kuo ‘alu hake ‘a Si̇̄sū ki Selusalema. Pea naʻe ‘ave ʻa e toko hongofulu mā uá ‘o nau fakaekinautolu, pea naʻe pehē ange kiate kinautolu,"
        },
        {
          "number": "18",
          "text": "‟Mou fanongo mai. Ko ‘etau ō ʻeni ki Selusalema. Pea ‘e lavaki‘i ai ʻa e Foha ʻa e Tangatá ki he hou‘eiki taulaʻeiki̇́ mo e kau faiako ʻo e Lao ‘a Mōsesé. Peá te nau tautea mate ia."
        },
        {
          "number": "19",
          "text": "Ka te nau tomu‘a tuku atu ia ki he kakai̇́ ke manuki‘i mo kau‘imaeaʻi, pea ‘e tukifaʻo ki ha kolosi. Ka ‘i he ‘aho leva hono tolu mei ai̇́, ‘e fokotu‘u hake ia mei he maté.”"
        },
        {
          "number": "20",
          "text": "Na‘e ha‘u kia Si̇̄sū ʻa e faʻē ʻa e ongo foha ‘o Sēpeti̇́, pea mo ʻene ongo tama tangatá. Pea tūʻulutui atu ʻa e fefiné kia Si̇̄sū ‘o ne fai ʻene kole ki ai."
        },
        {
          "number": "21",
          "text": "Pea pehē ange ‘e Si̇̄sū, ‟Ko e hā ʻa e me‘a ‘okú ke fiema‘u?”"
        },
        {
          "number": "22",
          "text": "Ka naʻe talaange ‘e Si̇̄sū ki he ongo tama ʻa e fefiné, ‟‘Oku ‘ikai te mo ‘ilo e me‘a ‘okú mo kole ki ai̇́. Te mo lava koā ‘o inu mei he ipu te u inu mei ai̇́?”"
        },
        {
          "number": "23",
          "text": "Pea talaange ‘e Si̇̄sū kiate kinaua, ‟Mo‘oni pē, te mo inu kimoua mei he ipu ‘a‘akú. Ka ko e nofo mei hoku toʻomataʻú mo hoku toʻohemá, ‘oku ‘ikai lava ke u ʻoatu, ka kiate kinautolu pē kuo teuteu ia ki ai ʻe heʻeku Tamai̇́.”"
        },
        {
          "number": "24",
          "text": "Pea fanongo ai ʻa e toko hongofulu ko eé pea nau ‘ita ‘aupito he ongo tautehiná."
        },
        {
          "number": "25",
          "text": "Ka naʻe ui kinautolu ‘e Si̇̄sū ke nau ʻunuʻunu ange, pea naʻe talaange, ‟‘Oku holi foki ʻa e kau taki ʻi he ngaahi puleʻangá ke nau angi holo e kakai̇́. Pea ko e kau māʻolungá, ‘oku nau faʻa pule fakaaoao ki he kakai̇́."
        },
        {
          "number": "26",
          "text": "Ka ‘e ‘ikai te mou pehē kimoutolu. ‘Ilonga ha taha ‘iate kimoutolu ‘e fie hoko ko homou taki̇́, kuo pau ke ne hoko ko ho‘omou sevāniti."
        },
        {
          "number": "27",
          "text": "Pea ‘ilonga ha taha ‘oku fie tuʻukimuʻá, kuo pau ke ne hoko ko ho‘omou pōpula."
        },
        {
          "number": "28",
          "text": "He na‘e ‘ikai ke ha‘u ʻa e Foha ʻo e Tangatá ke angi holo ha kau sevāniti. Ka ko ʻene ha‘ú, ke ne hoko ko ha sevāniti, mo liʻaki ʻene moʻui̇́ ke fetongi ʻaki ha tokolahi.”"
        },
        {
          "number": "29",
          "text": "Pea ʻi he fononga atu ‘a Si̇̄sū mo ʻene kau akó mei Selikoó, naʻe muimui atu ‘iate ia ha kakai tokolahi."
        },
        {
          "number": "30",
          "text": "Pea tā na‘e ai ha ongo tangata kui naʻe nofo he veʻehalá. Pea ʻi he‘ena fanongo ‘oku fou atu ai ‘a Sīsuú, naʻá na kaila ʻo pehē: ‟ʻEiki, ʻAlo ʻo Tēvita, ‘aloʻofa mai mu‘a kiate kimaua.”"
        },
        {
          "number": "31",
          "text": "Pea taʻofi kinaua ‘e he kakai̇́ ke na fakalongolongo. Kae toe fakautuutu ai ‘ena kaikaila, ʻo pehē: ‟ʻEiki ē, ʻAlo ʻo Tēvita ē, ke ke ʻaloʻofa mai mu‘a kiate kimaua.”"
        },
        {
          "number": "32",
          "text": "Pea toki tu‘u ai ‘a Si̇̄sū ‘o naʻe fehu‘i ange, ‟Ko e hā ʻa e me‘a ‘okú mo loto ke u fai ma‘a kimouá?”"
        },
        {
          "number": "33",
          "text": "Peá na talaange, ‟ʻEiki, ke ke falaʻā ange muʻa homa matá!”"
        },
        {
          "number": "34",
          "text": "Pea langa ʻa e mafu ʻo Si̇̄sū he ʻofa kiate kinauá, ‘o naʻe ala ki hona matá, pea ʻā leva ai hona matá ʻo na toe lava ʻo sio, peá na muimui ai pē kiate ia."
        }
      ],
      "21": [
        {
          "number": "1",
          "text": "Pea ʻi he fakaofiofi atu ‘a Si̇̄sū mo ʻene kau akó ki Selusalemá, ‘o nau aʻu ki Pētefesi ‘i he Moʻunga ko ‘Ōlivé. Pea fekau atu ‘e Si̇̄sū ʻa e toko ua heʻene kau akó;"
        },
        {
          "number": "2",
          "text": "ʻO ne folofola kiate kinaua, ‟Mo ō ki he ki‘i kolo ko ena ‘oku hanga mai̇́, pea te mo sio ai ki ha ‘asi ‘oku nono‘o, mo hano kiʻi ʻuhiki. Mo vete ia ‘o taki mai kiate au."
        },
        {
          "number": "3",
          "text": "Pea ka ‘i ai ha taha ‘e fakalea atu, pea mo talaange, ‘Oku fiema‘u kinaua ‘e he ‘Eiki̇́. Pea te ne toe fakafoki vave mai.”"
        },
        {
          "number": "4",
          "text": "Pea ʻe fakamo‘oni ai ʻa e lau ʻa e palōfitá, ʻo pehē:"
        },
        {
          "number": "5",
          "text": "‟Mou fanongonongo ki he taʻahine ko Saioné, ‛Ko eni, ko homou tu‘i̇́ ʻena ‘oku hā‘ele mai."
        },
        {
          "number": "6",
          "text": "Pea ō ʻa e ongo tamá ‘o fai fakatatau ki he fekau ‘a Si̇̄sū."
        },
        {
          "number": "7",
          "text": "Peá na taki mai ʻa e ‘asi̇́ mo hono ʻuhiki̇́ ‘o ‘ai ki ai honau ngaahi pulupulú ke heka ai ‘a Si̇̄sū."
        },
        {
          "number": "8",
          "text": "Pea naʻe folahi foki ‘e ha tokolahi honau pulupulú ʻi he halá, kae hanga ‘e ha ni‘ihi ‘o fesi ha ngaahi vaʻa paame, ‘o falikiliki ʻaki ʻa e halá."
        },
        {
          "number": "9",
          "text": "Pea ko e fu‘u kakai na‘e mu‘omu‘a atu ‘ia Sisuú, mo kinautolu na‘e muimui mai̇́, na‘á nau kaikaila ʻo pehē:"
        },
        {
          "number": "10",
          "text": "Pea ʻi he a‘u atu ‘a Si̇̄sū ki Selusalemá, kuo ngaʻuta kātoa ʻa e koló, ‘o nau pehē: ‟Ko hai nai ʻeni?”"
        },
        {
          "number": "11",
          "text": "Pea tali ʻe he fu‘u kakai naʻe muimui fononga ‘ia Sīsuú, ʻo pehē, ‟Ko e palōfita ko Sīsū, mei Nāsaleti ‘i Kāleli̇́.”"
        },
        {
          "number": "12",
          "text": "Pea hū atu ‘a Si̇̄sū ki he Temipalé ‘o ne tuli mai ki tu‘a ʻa e kakai na‘e fefakatauʻaki ai̇́, mo ne fulihi ʻa e ngaahi tēpile ʻa e kau fakafetongi pa‘angá, mo e ngaahi nofoʻanga ‘o e kau fakatau lupé."
        },
        {
          "number": "13",
          "text": "Peá ne folofola kiate kinautolu, ‟Kuo tohi ʻi he Tohitapú,” ‟‘E ui hoku falé ko e fale fai‘anga lotu. Ka kuo mou ngaohi ia ko e fakataha‘anga ‘o e kau kaiha‘a!”"
        },
        {
          "number": "14",
          "text": "Pea na‘e omi ki he Temipalé, kia Si̇̄sū ha kau kui mo ha kau heke, peá ne fakamo‘ui kinautolu."
        },
        {
          "number": "15",
          "text": "Ka ʻi he mamata ʻa e hou‘eiki taulaʻeiki̇́ mo e kau faiako ʻo e Laó, ki he ngaahi me‘a fakaofo kuo fai ʻe Si̇̄suú, pea mo e kalanga, ‟Hōsana ki he ‘Alo ‘o Tēvitá,” ʻa e fānaú, ʻi he temipalé, pea naʻa nau matalili ai;"
        },
        {
          "number": "16",
          "text": "‘O nau pehē ange kiate ia, ‟‘Okú ke fanongo ki he vālau ‘oku nau fai̇́?”"
        },
        {
          "number": "17",
          "text": "Pea mavahe leva ‘a Si̇̄sū meiate kinautolu, ʻo ne ʻalu atu ki he kolo ko Pētani̇́, ‘o mohe ai."
        },
        {
          "number": "18",
          "text": "Pea ʻi he pongipongi haké, naʻe toe foki atu ‘a Si̇̄sū ki he koló. Pea naʻá ne fiekaia."
        },
        {
          "number": "19",
          "text": "Pea ‘iloangē naʻá ne fakatokanga‘i ha fu‘u fiki ‘oku tu‘u he veʻehalá, peá ne afe atu ki ai. Ka na‘e ‘ikai te ne ma‘u ai ha fua, ka ko e laú pē. Peá ne folofola ki he fu‘u fiki̇́, ‟Ke ʻoua naʻa toe ai hao fua ‘oʻou.” Pea mae hifo leva ʻa e fu‘u fiki̇́ ‘o mate."
        },
        {
          "number": "20",
          "text": "Pea ʻi he sio ki ai ʻa e kau akó, naʻa nau ‘ohovale ‘aupito mo nau pehē: ‟Ko e hā kuo vave pehē ai ʻa e mae ʻa e fu‘u fiki̇́?”"
        },
        {
          "number": "21",
          "text": "Pea tali ‘e Si̇̄sū, ʻo ne folofola kiate kinautolu, ‟Ko hono mo‘oni̇́ ʻeni ‘oku ou tala atú, kapau te mou tui ‘o ‘ikai ha tālaʻa, pea ‘e ‘ikai ngata ‘i ho‘omou lava ‘o fai ʻa e me‘a na‘á ku fai ki he fu‘u fiki̇́, ka te mou toe lava ‘o lea ki he fu‘u moʻunga ko eni̇́ ke mahiki atu‘o patū ki tahi, pea ‘e hoko ia."
        },
        {
          "number": "22",
          "text": "Peá ka ‘ilonga ha me‘a te mou kole ki ai ‘i haʻamou lotu, mou tui, pea ‘e ‘oatu ia.”"
        },
        {
          "number": "23",
          "text": "Pea na‘e toe hū atu ‘a Si̇̄sū ki he Temipalé ‘o faiako ki he kakai̇́. Pea omi ʻa e hou‘eiki taulaʻeiki̇́ mo e kau mātu‘á ʻo e lotú ‘o ‘eke ange, ‟Ko e mafai mei fē ‘okú ke fai ʻaki ʻa e ngaahi me‘á ni? Ko hai na‘á naʻe ‘oatu kiate koe ʻa e mafai ko iā?”"
        },
        {
          "number": "24",
          "text": "Pea tali atu ‘e Sīsū, ʻo ne pehē kiate kinautolu, ‟Te u tomu‘a fai atu ‘e au ‘eku fehu‘i. Pea kapau te mou tali mai, pea te u toki tala atu ʻa e faʻahinga mafai ‘oku ou lava ai ʻa e ngaahi me‘á ni."
        },
        {
          "number": "25",
          "text": "Na‘e ma‘u mei fē ‘e Sione ʻa e mafai ke fai papitaisó? Mei he Langi̇́, pē mei he tangatá?”"
        },
        {
          "number": "26",
          "text": "Pea kapau te tau talaange, ‛Ko e mafai mei he tangatá,’ ka na‘á fai ‘e he kakai̇́ ha me‘a kiate kitautolu. He ‘oku nau tui kotoa pē, ko e palōfita ‘a Sione.”"
        },
        {
          "number": "27",
          "text": "Pea talu ai ‘enau tali, ‟‘Oku ‘ikai te mau ‘ilo ʻekimautolu.”"
        },
        {
          "number": "28",
          "text": "‟Ko e hā haʻamou lau ki he meʻa ni? Naʻe ai ha tangata mo hano ongo foha ʻe toko ua."
        },
        {
          "number": "29",
          "text": "Pea talaange ‘e he tamasiʻi̇́, ‛He‘ikai te u ʻalu.’ Kae fuoloa si‘i mei ai, kuo liliu hono lotó, ‘o ne ‘alu."
        },
        {
          "number": "30",
          "text": "Pea toe ‘alu ange ʻa e tangatá ki hono foha ‘e tahá ‘o fai ʻa e fekau tatau ki ai. Pea pehē mai ‘e he tamasiʻi ko iā, ‛ʻIo, Tangata‘eiki, te u ‘alu.’ Ka na‘e ‘ikai ke ‘alu ia."
        },
        {
          "number": "31",
          "text": "‟Ko e foha fē na‘á ne fai ʻa e loto ‘o ‘ena tamai̇́?”"
        },
        {
          "number": "32",
          "text": "He na‘e ha‘u ‘a Sione kiate kimoutolu ‘o fakahā atu ʻa e hala totonu ke mou fou ai̇́, ka na‘e ‘ikai te mou tui ki ai. Kae tui ki ai ʻa e kau tānaki tukuhaú ia mo e kau fe‘auaki̇́. Pea neongo naʻa mou sio ki ai, ka na‘e ‘ikai te mou fiefakatomala ai homou lotó, ‘o tui kiate ia."
        },
        {
          "number": "33",
          "text": "‟Mou fanongo ka u toe fai atu ha talanoa ʻe taha."
        },
        {
          "number": "34",
          "text": "Pea ʻi he ofi ʻa e toʻukai̇ kālepi̇́, naʻá ne fekau atu ha‘ane kau tamaioʻeiki ke nau ō ‘o ma‘u mei he mātu‘á tauhingoué, hono ‘inasi mei he fua ‘o e ngoue vainé."
        },
        {
          "number": "35",
          "text": "Ka na‘e puke ‘e he mātu‘á tauhingoué ia ʻene kau tamaioʻeiki̇́, ‘o tā ʻa e toko taha, pea tāmate‘i ʻa e toko taha, pea tolomakaʻi ʻa e toko taha."
        },
        {
          "number": "36",
          "text": "Pea toe fekau atu ‘e he matāpulé haʻane kau tamaioʻeiki̇ kehe ʻo tokolahi ange ʻia kinautolu ne tomuʻa ʻalu atú, ka naʻe ngaohikovi‘i pē mo kinautolu foki ‘e he mātu‘á tauhingoué."
        },
        {
          "number": "37",
          "text": "Pea toki fekau faka‘osi atu ‘e he matāpulé, ʻa hono fohá, kiate kinautolu, he naʻá ne pehē ‘i hono lotó, ‛ʻOku pau pē te nau toka‘i hoku fohá.’"
        },
        {
          "number": "38",
          "text": "Ka ʻi he sio leva ʻa e mātu‘á tauhingoué, ko e fohá eni, naʻa nau alēlea, ʻo pehē: ‛Ko e foha hokó eni. Mou haʻu, tau tāmate‘i ia ‘ekitautolu, ka tau ma‘u hono kelekelé.’"
        },
        {
          "number": "39",
          "text": "Pea nau puke ia ‘o fakapuna ki he tu‘a ngouevainé ‘o nau tāmate‘i ia ai."
        },
        {
          "number": "40",
          "text": "Peá ka ʻiloange leva kuo tu‘u atu ʻa e matāpulé ki heʻene ngoue vainé, Ko e hā nai haʻane me‘a ‘e fai ki he mātu‘á tauhingoué ko ʻeni̇́?”"
        },
        {
          "number": "41",
          "text": "Pea tali ‘e he hou‘eiki taulaʻeiki̇́ mo e kau mātu‘á ʻo e lotú kia Sīsū, ‟Te ne tāmate‘i ʻa e kakai kovi ko iā ka ne lisi atu ʻa e ngoue vainé ki ha kau mātu‘á te nau ‘oange hono ‘inasi̇́ ʻoka hokosia ʻa e faʻahitaʻu toli vainé.”"
        },
        {
          "number": "42",
          "text": "Pea pehē ‘e Si̇̄sū kiate kinautolu, ‟Kuo teʻeki koā ke mou lau ʻi he Tohitapú ʻa e potutohi ko eni̇́,"
        },
        {
          "number": "43",
          "text": "Pea ko hono mo‘oni̇́ ʻeni ‘oku ou tala atú, ‘E fa‘ao meiate kimoutolu ʻa e Pule‘anga ‘o e ‘Otuá kae ‘oange ma‘á ha kakai te nau ‘omai ʻa e fua ‘oku fiema‘ú."
        },
        {
          "number": "44",
          "text": "Pea ‘ilonga ha taha ‘e tūkia he maka ko ʻeni̇́ ‘e mofesifesi. Peá ka tō ʻa e maká ni ‘i ha taha, pea ‘e lailai ʻa e toko taha ko iā.”"
        },
        {
          "number": "45",
          "text": "Pea ʻi he fanongo ʻa e hou‘eiki taulaʻeiki̇́ mo e kau Fālesi̇́ ki he ngaahi talanoa fakatātā ne fai ‘e Sīsuú, naʻa nau ‘ilo ko ʻene ʻuhingá kiate kinautolu."
        },
        {
          "number": "46",
          "text": "Pea nau faʻufaʻu leva ke tāmate‘i ia. Ka na‘e ‘ikai te nau lava ‘o puke ia ko ‘enau manavahē ki he kakai̇́. He na‘e tui ʻa e kakai̇́ ko e palōfita ‘a Si̇̄sū."
        }
      ],
      "22": [
        {
          "number": "1",
          "text": "Pea toe fai ‘e Si̇̄sū ʻene faiako kiate kinautolu ʻaki e talanoa fakatātā ko ʻeni:"
        },
        {
          "number": "2",
          "text": "‟‘Oku hangē ʻa e Pule‘anga ‘o Hēvani̇́ ko ha tu‘i na‘á ne teu ha kātoanga mali ma‘a hono foha."
        },
        {
          "number": "3",
          "text": "Pea fekau ‘e he tu‘i̇́ ʻene kau tamaioʻeiki̇́ ke nau ō ‘o tala ki he kau fakaafé ke nau me‘a mai ā ki he kātoangá. Ka na‘e ‘ikai te nau fie omi."
        },
        {
          "number": "4",
          "text": "Pea toe fekau atu ‘e he tu‘i̇́ ha kau tamaioʻeiki kehe, ʻo pehē: ‛Mou tala ki he kau fakaafé, kuo maau ‘eku kātoangá: Kuo ‘osi tāmate‘i ‘eku fanga pulú, pea mo e fanga pulu sisinó pea kuo maau mālie ʻa e me‘a kotoa pē. Mou me‘a mai ā ki he kātoangá.’"
        },
        {
          "number": "5",
          "text": "Ka na‘e ‘ikai ke tokanga ki ai ʻa e kau fakaafé, ka nau taki taha tokanga ki heʻene ngaahi me‘a kehekehe, ko e taha ki heʻene ngoué, ko e taha ki heʻene fefakatauʻaki̇́."
        },
        {
          "number": "6",
          "text": "Pea hanga ‘e ha ni‘ihi foki ‘o puke ʻa e kau tamaioʻeiki ʻa e tu‘i̇́ ‘o tā mo tāmate‘i hanau ni‘ihi."
        },
        {
          "number": "7",
          "text": "Pea houhau lahi ai e tu‘i̇́. Pea naʻe fekau ʻene kau taú ke faka‘auha ʻa e kau tāmate ko iá, pea mo tutu honau koló."
        },
        {
          "number": "8",
          "text": "Pea naʻe toki pehē ki heʻene kau tamaioʻeiki̇́, ‛Kuo maau ‘eku teu kātoangá, ka ko e kakai na‘á ku fakaafe‘i̇́, naʻe ‘ikai te nau taau kinautolu ke omi ki ai."
        },
        {
          "number": "9",
          "text": "Ko ia, mou ō ā ki he ngaahi hala pule‘angá ‘o fakaafe‘i mai ha fa‘ahinga kakai pē te mou fetaulaki.’"
        },
        {
          "number": "10",
          "text": "Pea ō atu ʻa e kau tamaioʻeiki ʻa e tu‘i̇́ ki he ngaahi hala pule‘angá ‘o tānaki mai ʻa e kakai kotoa pē na‘á nau fetaulaki ai, ʻa e kau faikovi mo e kau failelei, pea naʻe fonu ʻa e fale kātoangá, he kakai̇́."
        },
        {
          "number": "11",
          "text": "Pea ʻi he hā‘ele atu ʻa e tu‘i̇́ ke ʻafio ki he kau fakaafé, naʻá ne fakatokanga‘i ha tangata na‘e ‘ikai ke ne teunga kātoanga mali̇́."
        },
        {
          "number": "12",
          "text": "Pea naʻe ‘eke ange leva, ‛Siana, naʻe ange fēfē ho‘o hūmai ki heni ‘oku ‘ikai te ke ʻai hao teunga kātoangá?’ Ka naʻe fakalongolongo pē ʻa e tangatá, ‘o ‘ikai ha‘ane tali."
        },
        {
          "number": "13",
          "text": "Pea fekau ‘e he tu‘i̇́ ki heʻene kau tamaioʻeiki, ‛Ha‘i he nimá mo e vaʻé ‘o li̇̄ kitu‘a ki he fakapoʻuli̇́, ki he feitu‘u ia ‘e fai ai ʻa e fetāngihi mo e mamahi lahi.’”"
        },
        {
          "number": "14",
          "text": "‟He ʻoku ui ʻa e tokolahi, ka ‘e fili pē ʻa e tokosiʻi.”"
        },
        {
          "number": "15",
          "text": "Pea toki ō atu ai ʻa e kau Fālesí ‘o faʻufaʻu ke tauhele‘i ‘a Si̇̄sū ʻi haʻane lea ʻe fai."
        },
        {
          "number": "16",
          "text": "Pea nau fekau atu kiate ia ‘enau kau akó, mo ha ni‘ihi he fa‘ahi ‘a Hēlotá, ‘o nau pehē ange ki ai, ‟Tangata‘eiki, ‘oku mau malave‘i ‘okú ke leaʻaki ʻa e mo‘oni̇́ pea ʻokú ke ako‘i mo‘oni ʻa e finangalo ‘o e ‘Otuá ki he kakai̇́, pea ‘oku ‘ikai te ke tokanga ki he lau ʻa e kakai̇́, he ‘oku ‘ikai te ke sio tuʻunga koe."
        },
        {
          "number": "17",
          "text": "Ko ia, ‘ai ange mu‘a ha‘o lau: Te tau li̇̄ tukuhau kia Sisa, pē ‘ikai?”"
        },
        {
          "number": "18",
          "text": "Ka naʻe mahino kia Sisū ‘enau fakakaukau kovi̇́, pea naʻe talaange, ‟ʻA e hako‘i lotuloi! Ko e hā ‘oku mou feinga ai ke tauhele‘i aú?"
        },
        {
          "number": "19",
          "text": "Mou fakahā mai ʻa e pa‘anga ‘oku totongi ʻaki e tukuhaú.” Pea nau ‘oatu kiate ia ha foʻi paʻanga siliva."
        },
        {
          "number": "20",
          "text": "Pea naʻe fehu‘i ange, ‟Ko e fofonga ‘o hai mo e hingoa ‘o hai ‘oku tu‘u ai̇́?”"
        },
        {
          "number": "21",
          "text": "Pea nau tali, ‟‘O Sisá.”"
        },
        {
          "number": "22",
          "text": "Pea ʻi heʻenau fanongo ki ai̇́, naʻa nau ‘ohovale kotoa heʻene tali̇́, pea nau mātuku atu ‘o ‘alu."
        },
        {
          "number": "23",
          "text": "ʻI he ‘aho pē ko iá, naʻe omi ha kau Sātusi kia Si̇̄sū, ʻa e fa‘ahinga ‘oku nau taukaveʻi, ‘oku ‘ikai ha toetu‘u mei maté."
        },
        {
          "number": "24",
          "text": "Pea nau pehē ange kia Sisū, ‟Tangata‘eiki, na‘e pehē ‘e Mōsesé, ‛Kapau ‘e mate ha tangata ‘oku teʻeki ha‘ane fānau, pea ‘e mali hano tokoua mo e uitoú ke ‘i ai ha hako ‘o si‘ono tokouá.’"
        },
        {
          "number": "25",
          "text": "Pea ko ʻeni: na‘e ‘i ai ha tautehina ‘e toko fitu na‘e nofo heni. Na‘e mali ʻa e ʻuluaki̇́ pea mate ia ‘oku ‘ikai ha‘ane fānau, pea kuo tuku hono uitoú ki hono tokouá."
        },
        {
          "number": "26",
          "text": "Ko e me‘a tatau pē na‘e hoko ki he tehina ko iá, mo e fika tolú, pea pehē ai pē ‘o a‘u ki he fika fitú."
        },
        {
          "number": "27",
          "text": "Pea toki mate ki mui ʻa e fefiné."
        },
        {
          "number": "28",
          "text": "Ka hoko ʻa e ‘aho ‘o e toetu‘u ʻa e maté, ko hai he tokofitu ko iá te na malí? He na‘á nau mali kotoa pē mo e fefiné.”"
        },
        {
          "number": "29",
          "text": "Pea ko e tali ‘e Sīsuú, ‟‘Oku fehālaaki ho‘omou ma‘ú ko e ‘ikai te mou maheni mo e Tohitapú, pē ko e ivi māfimafi ʻo e ‘Otuá."
        },
        {
          "number": "30",
          "text": "He ka toetu‘u ʻa e kakai kuo maté, he‘ikai ke nau toe nofo mali kinautolu, ka te nau hangē tofu pē ko e kau ‘āngelo ‘i Langi̇́."
        },
        {
          "number": "31",
          "text": "Pea ko e me‘a ki he toetu‘u mei he maté, kuo teʻeki koā te mou lau he Tohitapú ʻa e meʻa naʻe folofolaʻaki atu ʻe he ʻOtuá kiate kimoutolú:"
        },
        {
          "number": "32",
          "text": "‛Ko aú ko e ‘Otua ‘o ‘Ēpalahame, mo e ‘Otua ‘o ‘Aisake, mo e ‘Otua ‘o Sēkope.’ Ko ia ai, ko e ‘Otua ia ‘o e kakai moʻui̇́, ‘o ‘ikai ko e ‘Otua ‘o e kakai maté.”"
        },
        {
          "number": "33",
          "text": "Pea ʻi he fanongo ki ai e kakai̇́, naʻa nau fakatumutumu he anga ‘o e faiako ‘a Sīsuú."
        },
        {
          "number": "34",
          "text": "Pea ʻi he fanongo ʻa e kau Fālesí kuo fakasi̇̄longo‘i ‘e Si̇̄sū ʻa e kau Sātusí, naʻa nau fakatahataha mai leva mo kinautolu."
        },
        {
          "number": "35",
          "text": "Pea hanga ‘e he toko taha ‘iate kinautolu, ko e mataotao ʻi he laó, ‘o sivi‘i ‘a Si̇̄sū ʻaki ʻene fehu‘i ko ʻeni̇́:"
        },
        {
          "number": "36",
          "text": "‟Tangata‘eiki, ko e fekau fē he Laó ‘oku mahuʻinga tahá?”"
        },
        {
          "number": "37",
          "text": "Pea folofola ʻa Sīsū, ‛Te ke ‘ofa ki he ‘Eiki ko ho ‘Otuá ʻaki ho lotó kotoa, mo ho laumālié kotoa, pea mo ho ‘atamaí kotoa.’"
        },
        {
          "number": "38",
          "text": "Ko e fekau mahuʻinga tahá ʻeni mo tuʻukimuʻá."
        },
        {
          "number": "39",
          "text": "Pea ko e hoko hake pē ki ai̇́, ‘oku tatau pē mo ia: ‛Te ke ‘ofa ki ho kaungā‘api̇́ ‘o hangē ko ho‘o ‘ofa kiate koé.’"
        },
        {
          "number": "40",
          "text": "‘Oku fakatefito ki he ongo fekau ‘e ua ko iá ʻa e Lao ‘a Mōsesé, pea mo e ngaahi akonaki ʻa e kau palōfitá.”"
        },
        {
          "number": "41",
          "text": "Pea lolotonga ʻa e kei fakataha mai ʻa e kau Fālesi̇́, naʻe fai atu ‘e Si̇̄sū ʻa e fehu‘i ko ʻeni̇́ kiate kinautolu:"
        },
        {
          "number": "42",
          "text": "‟Ko e hā haʻamou lau ki he Mīsaiá? Ko e hako ia ‘o hai?”"
        },
        {
          "number": "43",
          "text": "Pea pehē ange leva ‘e Sīsū, ‟Kae fēfē ʻa e nofo‘ia ‘a Tēvita ‘e he Laumālié, pea naʻe pehē ai ‘e ia,"
        },
        {
          "number": "44",
          "text": "‘Na‘e folofola ʻa e ‘Eiki̇́ ki hoku ‘Eiki̇́,"
        },
        {
          "number": "45",
          "text": "Kapau leva na‘e ui ia ‘e Tēvita ko hono ‘Eiki, ‘e anga fēfē ai ke lau ia ko hono foha?”"
        },
        {
          "number": "46",
          "text": "Pea na‘e ‘ikai ha taha te ne lava ke fai ha tali, pea talu mei he taimi ko iá mo e ‘ikai ha taha ‘e toe fakato‘oto‘a ke fai ha fehu‘i kiate ia."
        }
      ],
      "23": [
        {
          "number": "1",
          "text": "Pea toki folofola ‘a Si̇̄sū ki he fuʻu kakai̇́ mo ʻene kau akó,"
        },
        {
          "number": "2",
          "text": "Ko e kau faiako Laó mo e kau Fālesi̇́, ‘oku nau ma‘u mafai ke fakaʻuhigaʻi ʻa e Lao ‘a Mōsesé."
        },
        {
          "number": "3",
          "text": "Ko ia, mou talangofua mo fai ʻa e me‘a kotoa ‘oku nau talaatú, kae ‘oua na‘á mou fa‘ifa‘itaki ki he ngaahi me‘a ‘oku nau fai̇́. He ‘oku ‘ikai te nau fai ki he me‘a ‘oku nau malanga‘aki̇́."
        },
        {
          "number": "4",
          "text": "‘Oku nau hilifaki ʻa e ngaahi kavenga mamafa mo faingata‘a ki he kakai̇́, kae ‘ikai te nau fie ala atu ‘o tokoni‘i kinautolu."
        },
        {
          "number": "5",
          "text": "He ʻoku nau fai pē ‘enau me‘a kotoa, ke mamata ki ai ʻa e kakai̇́. ‘Oku nau ha‘i ki honau la‘é mo honau nimá ha ngaahi veesi folofola laulalahi pea pao lōloa honau kofú, ke pehē ʻoku nau fai ki he folofolá!"
        },
        {
          "number": "6",
          "text": "‘Oku nau manako foki ke nofo mu‘a he ngaahi kātoangá mo e ngaahi fai‘angalotú."
        },
        {
          "number": "7",
          "text": "Pea ‘oku nau saiʻia ke fakatapua kinautolu ‘e he kakai̇́ he feituʻu fakapuleʻangá, ʻo lau ko e Faiako Tohitapu."
        },
        {
          "number": "8",
          "text": "Ka ko kimoutolu, ke ʻoua na‘a ui kimoutolu ko e ‟Faiako Tohitapu” he ko e kau tautehina pē ʻakimoutolu, pea ‘oku toko taha pē ho‘omou Faiakó."
        },
        {
          "number": "9",
          "text": "Pea ‘oua na‘a ui ha mou taha ‘i māmani, ko e ‟Tamai” he ‘oku taha pē ho‘omou Tamai̇́, ‘a ia ‘oku ‘i he Langi̇́."
        },
        {
          "number": "10",
          "text": "Pea mou tokanga foki ke ‘oua na‘a ui ha taha ‘iate kimoutolu ko homou Taki, he ‘oku taha pē homou Taki̇́, ko e Mīsaiá."
        },
        {
          "number": "11",
          "text": "ʻIlonga ʻa ia ʻoku fiehoko ko e tuʻukimuʻa ‘iate kimoutolú, ke hoko ia ko ho‘omou sevāniti."
        },
        {
          "number": "12",
          "text": "Pea ‘ilonga ha taha te ne fiemaʻu ha tuʻunga mā‘olunga, kuo pau ke ne fakavaivaiʻi ia, he ‘ilonga ha taha te ne fakavaivaiʻi iá, kuo pau ke hiki hake ia ki ha tuʻunga mā‘olunga."
        },
        {
          "number": "13",
          "text": "ʻOku malaʻia ‘a kimoutolu kau faiako Lao mo e kau Fālesi. ʻA e hako‘i lotuloi! ‘Oku mou haʻaki tāpuni ʻa e matapā ki he Pule‘anga ‘o Hēvani̇́ kiate kinautolu naʻe mei hū ki ai̇́. He ‘oku ‘ikai te mou fie hū ki ai, pē te mou tuku ke hū ki ai ‘akinautolu ‘oku fie hū ki ai̇́."
        },
        {
          "number": "15",
          "text": "‟ʻOku malaʻia ‘a kimoutolu kau faiako Lao mo e kau Fālesi! ʻA e hako‘i lotuloi! He ‘oku ‘osi ʻa e ngaahi fonuá mo e ngaahi ‘otu motú ho‘omou feinga holo ke fakaului mai ha fo‘i toko taha. Peá ka faifai angé kuo ului mai ha taha, pea ʻoku mou toki ngaohi ia ke liunga ua hake ʻene pau ke ‘alu ki Heli̇́, ‘iate kimoutolu!"
        },
        {
          "number": "16",
          "text": "ʻOku malaʻia ‘a kimoutolu kau takimuʻa kui! Ko e ‘ātunga ʻeni ho‘omou faiakó: Tokua ka ai ha taha ‘e fuakava ʻi he Temipalé, ko e me‘a noa pē ia. Ka ‘o ka ai ha taha ‘e fuakava ‘i he koula he Temipalé, kuo pau ke ne fai ki heʻene fuakavá!"
        },
        {
          "number": "17",
          "text": "ʻA e kau vale mo kui! He ko fē ‘oku mahu‘inga angé, ʻa e koulá pē ko e Temipalé ‘oku ʻuhinga ai ʻa e toputapu ʻa e koulá?"
        },
        {
          "number": "18",
          "text": "‘Oku mou pehē foki ‘ekimoutolu, ʻOka fuakava ha taha ‘i he ‘ōlitá, pea ‘oku ‘ikai mo‘ua ia ke ne fai ki heʻene fuakavá. Ka ‘okapau ‘e fuakava ha taha ia ‘o tuʻunga ‘i ha me‘a‘ofa kuo tuku he funga ‘ōlitá, pea kuo pau ke ne fai ki heʻene fuakavá."
        },
        {
          "number": "19",
          "text": "He toki kau kui mo‘oni! Ko e fē ‘oku mahu‘inga angé; ʻa e me‘a‘ofá pē ko e ‘ōlita ‘oku toputapu ai ʻa e me‘a‘ofá?"
        },
        {
          "number": "20",
          "text": "He ka ai ha taha ʻe fuakava he ‘ōlitá, ko e fuakava ai pē ia he me‘a‘ofa kuo tuku ai̇́."
        },
        {
          "number": "21",
          "text": "Peá ka ai ha taha ʻe fuakava ʻi he Temipalé, ko ʻene fuakava ai pē ia ki he ‘Otua ‘okú ne ʻafio ai."
        },
        {
          "number": "22",
          "text": "Peá ka ai ha taha ʻe fuakava ki he Langi̇́, ko ʻene fuakava ai pē ia ki he taloni ‘o e ‘Otua ‘oku ʻafio ai̇́."
        },
        {
          "number": "23",
          "text": "ʻOku malaʻia ‘a kimoutolu kau faiako Lao mo e kau Fālesi. ʻA e hako‘i lotuloi! ‘Oku mou ‘oange ma‘a e ‘Otuá ʻa e vahe hongofulu ‘o e ngaahi fa‘ahinga ʻakaú kai iiki̇́, ‘o hangē ko e miniti̇̄, mo e tili mo e kūmini. Ka ʻoku mou tukunoa‘i ʻa e talangofua ki he ngaahi fakahinohino mahu‘inga he Laó, ‘o hangē ko e faitotonú, mo e faimanava‘ofá, mo e faimoʻoni̇́. ʻOku sai ke fai ʻa e ngaahi me‘a ko eni̇́, pea ‘oua foki na‘a liʻaki ai ʻa e ngaahi me‘a ko ená."
        },
        {
          "number": "24",
          "text": "He toki kau takimuʻa kui! ‘Oku mou heuʻi ʻa e langó mei ho‘omou ipú kae folofua ʻa e kāmeli̇́!"
        },
        {
          "number": "25",
          "text": "ʻOku malaʻia ‘a kimoutolu kau faiako Lao mo e kau Fālesi! ʻA e hako‘i lotuloi! ‘Oku mou fufulu ʻa e tu‘a ipú mo e tu‘a peleti̇́, ka ‘oku fonu homou lotó he mānumanú mo e siokitá."
        },
        {
          "number": "26",
          "text": "He toki kau Fālesi kui! Tomu‘a fufulu ʻa e loto ipú mo e peleti̇́ kae fakatou ma‘a ‘a loto mo tu‘a."
        },
        {
          "number": "27",
          "text": "ʻOku malaʻia ‘a kimoutolu kau faiako Laó mo e kau Fālesi! ʻA e hako‘i lotuloi! ‘Oku mou hangē ha ngaahi fonualoto kuo vali hiná, ʻa ia ʻoku hā faka‘ofo‘ofa ‘a tu‘a, ka ‘oku fonu hui mo e ‘anga‘anga ‘au‘aunga ‘a loto."
        },
        {
          "number": "28",
          "text": "Ko homou ‘ātungá ia. ‘Oku mou hā matamatalelei ‘i tu‘a ʻi ho‘omou moʻui̇́ ki he sio atu ʻa e kakai, ka ʻoku fonu homou lotó he māʻoniʻoni loi̇́ mo e faikovi̇́.”"
        },
        {
          "number": "29",
          "text": "‟ʻOku malaʻia ‘a kimoutolu kau faiako Laó mo e kau Fālesi̇́. ʻA e hako‘i lotuloi! ‘Oku mou fokotu‘u ʻa e ngaahi maka fakamanatu ‘o e kau palōfitá, mo fakasanisani ʻa e ngaahi fonualoto ‘o e kakai lotú."
        },
        {
          "number": "30",
          "text": "Pea mou toki pehē: ‛Kapau na‘e fanau‘i kimautolu he kuonga ‘o ‘emau fanga kui̇́, na‘e ‘ikai te mau kau mo kinautolu he lilingi ʻo e toto ‘o si‘i kau palōfitá.’"
        },
        {
          "number": "31",
          "text": "‘A ia ‘oku mou fakamo‘oni‘i aipē, ko e hako kimoutolu ‘o e kakai na‘á nau fakapoongi ʻa e kau palōfitá."
        },
        {
          "number": "32",
          "text": "Pē‘i mou fai atu ā, ke mou fakakakato ʻa e ngāue kovi na‘e kamataʻi ‘e ho‘omou ngaahi kui̇́!"
        },
        {
          "number": "33",
          "text": "He toki kau lotuloi mo e hako‘i kākā. Te mou hao fēfē mei Heli̇́?"
        },
        {
          "number": "34",
          "text": "Ko ia, te u tuku atu kiate kimoutolu ha kau palōfita mo ha kau tangata poto mo ha kau faiako. Peá te mou tāmate‘i ʻa e ni‘ihi ‘iate kinautolu, pea tukifaʻo ʻa e ni‘ihi. Te mou tā ʻa e ni‘ihi ‘i homou ngaahi falelotú. Peá te mou fakatangaʻi kinautolu mei he kolo ki he kolo."
        },
        {
          "number": "35",
          "text": "Pea ‘e ‘eke kiate kimoutolu ʻa e toto ‘o e kau māʻoniʻoni kotoa pē kuo tāmate‘i ‘i māmani, ‘o kamata meia ‘Ēpeli ʻo a‘u kia Sākalaiá, ʻa e foha ‘o Palakaiá, ‘a ē na‘a mou fakapoongi he vaha‘a ‘o e potu tapú mo e ‘ōlitá."
        },
        {
          "number": "36",
          "text": "Ko hono mo‘oni̇́ ʻeni ‘oku ou tala atú, ko e kotoa ʻo e tautea ‘o e ngaahi tāmate kotoa ko ʻeni̇́ ‘e tō mai ki he toʻutangatá ko ʻeni̇́!”"
        },
        {
          "number": "37",
          "text": "‟‘E Selusalema! Selusalema ē! ‘A kimoutolu ‘oku mou tāmate‘i ʻa e kau palōfitá mo tolomakaʻi ʻakinautolu kuo tuku mai ‘e he ‘Otuá kiate kimoutolú. Kuo tā tu‘o fiha ʻeni ‘eku fie fakatahataha‘i mai ho‘o fānaú, ‘o hangē ko ha motu‘a moa ‘okú naʻe ‘ō‘ōfakiʻi hono fāngangá ki hono lalo kapakaú, ka na‘e ‘ikai te mou loto ki ai."
        },
        {
          "number": "38",
          "text": "Pea ko ʻeni: Kuo pau ke li̇̄ ʻaki homou falé ʻo ʻikai ke toe nofoʻi."
        },
        {
          "number": "39",
          "text": "Pea ʻoku ou talaatu foki kiate kimoutolu, ‘E ‘ikai te mou toe mamata kiate au, kae‘oua kuo mou leaʻaki ʻeni ‘ekimoutolu, ‛Tauange ke tāpuaki‘i ‘e he ‘Otuá,"
        }
      ],
      "24": [
        {
          "number": "1",
          "text": "Pea ‘alu atu ‘a Si̇̄sū mei he Temipalé, ke fai atu ʻene fonongá, mo e omi ʻene kau akó kiate ia ‘o nau fakatalanoa kiate ia ʻo kau ki he ngaahi lotoʻā ʻo e Temipalé."
        },
        {
          "number": "2",
          "text": "Ka naʻe folofola ‘a Si̇̄sū, ‟‘Oku mou sio ki he ngaahi lotoʻā ko ʻeni̇́? Ko hono mo‘oni̇́ ʻeni ‘oku ou tala atú, ‘e ‘ikai ha fo‘i maka heni ‘e kei hilifaki ‘i ha funga maka, he ‘e holoki kotoa.”"
        },
        {
          "number": "3",
          "text": "Pea ʻi he nofo hifo ‘a Si̇̄sū ‘i he Moʻunga ‘Ōlive, pea omi kiate ia ʻene kau akó, ‘o nau fakaekinautolu mo ia. Pea nau ʻeke ange ki ai, ‟Talamai angē, ‘e hoko fakakū nai ʻa e ngaahi meʻa ni, pea ko e hā ha faka‘ilonga kuo ofi ho‘o hā‘ele mai̇́, mo e ngataʻanga ʻo māmani̇́?”"
        },
        {
          "number": "4",
          "text": "Pea tali ‘e Si̇̄sū, ‟Mou tokanga na‘a takihala‘i kimoutolu ‘e ha taha."
        },
        {
          "number": "5",
          "text": "He ‘e omi ha tokolahi ‘i hoku hingoá, ʻo nau tala, ‛Ko e Mīsaiá au!’ Peá te nau takihala‘i ha tokolahi."
        },
        {
          "number": "6",
          "text": "Peá te mou fanongo talanoa ki ha ngaahi tau mo ha ngaahi fakalanga tau, kae tokanga na‘a mou ilifia ai. He kuo pau ke hoko ha ngaahi me‘a pehē: ka ‘e ‘ikai ʻuhinga ia kuo vave ʻa e ngata‘anga ‘o māmani̇́."
        },
        {
          "number": "7",
          "text": "He ‘e tu‘u hake ʻa e fonua ko eé ke nau tau mo e fonua ko eé, mo e pule‘anga ko eé ke tau mo e pule‘anga ko eé. Pea ‘e hoko ha ngaahi honge mo ha ngaahi mofuike, he ngaahi feitu‘u kehekehe."
        },
        {
          "number": "8",
          "text": "Ka ko e ngaahi me‘á ni kotoa, ko e kamata‘anga pē ia ‘o e ngaahi faingata‘a ‘e hokó."
        },
        {
          "number": "9",
          "text": "Pea ‘e toki puke kimoutolu ‘o tuku atu ke tautea mo tāmate‘i, pea ‘e fehi‘anekina kimoutolu ‘e he kakai kotoa koeʻuhi̇̄ ko au."
        },
        {
          "number": "10",
          "text": "‘I he taimi ko iā, ʻe tokolahi ʻa e kakai ‘e mole ‘enau tui̇́. Te nau fefakaʻiloʻaki mo fetāufehiʻaʻaki."
        },
        {
          "number": "11",
          "text": "Pea ʻe tokolahi ʻa e kau palōfita loi̇́ ʻe haʻu, pea te nau takihala‘i ha tokolahi."
        },
        {
          "number": "12",
          "text": "Pea koeʻuhi̇̄ ko e fakautuutu ʻa e kovi̇́, ‘e faka‘au ke mokoteilo ʻa e ʻofa ‘a e kakai tokolahi."
        },
        {
          "number": "13",
          "text": "Kae ‘ilonga ha taha ‘e kātaki ‘o a‘u ki he ngata‘angá, ‘e fakamo‘ui ia."
        },
        {
          "number": "14",
          "text": "Ka ko ʻene toki ‘osi pē ‘a māmani kātoa hono malanga‘i ki ai ʻa e Ongoongo Lelei ʻo e Pule‘angá, pea ‘e toki hokomai leva ʻa e ngata‘angá.”"
        },
        {
          "number": "15",
          "text": "Ko ia, ka faifai pea a‘u ki ha ‘aho kuo mou sio ai ki he Potu Tapú ʻoku tu‘u ai ʻa e ‟Me‘a Fakalieliá ‘a ē na‘e tala ‘e he palōfita ko Tānielá. (Tauange ke mahino ʻeni kiate koe ‘okú ke lau ení).”"
        },
        {
          "number": "16",
          "text": "Pea kapau ‘e a‘u ki he ‘aho ko iā ‘oku mou nofo ‘i Siutea, pea mou hola ki he moʻungá."
        },
        {
          "number": "17",
          "text": "Pea ko ia kuo kaka ki hono funga falé, ke ‘oua te ne toe ‘alu hifo ke toʻo ha‘ane me‘a mei loto-fale."
        },
        {
          "number": "18",
          "text": "Pea ko ia ‘oku ‘i ʻuta, ke ‘oua te ne toe foki ki kolo ke kumi hono pulupulú ke ‘alu mo ia."
        },
        {
          "number": "19",
          "text": "Ka ʻe si‘i faka‘ofa ʻa e kau fefine feitamá he ngaahi ‘aho ko iā, pea mo e kau fā‘ele valevalé."
        },
        {
          "number": "20",
          "text": "Ko ia, mou lotu ki he ‘Otuá ‘o kole ke ‘oua ‘e hoko ho‘omou holá ‘i he fa‘ahita‘u momokó, pē ko ha ‘aho Sāpate."
        },
        {
          "number": "21",
          "text": "He ‘e lahi ‘aupito ʻa e ngaahi faingata‘a ‘e hoko ai̇́. Talu ʻa e kamata‘anga ‘o māmani, mo e teʻeki ha faingata‘a lahi pehē. Pea ‘e ‘ikai ‘aupito hano ua he kaha‘ú."
        },
        {
          "number": "22",
          "text": "Peá ka naʻe ‘ikai finangalo e ‘Otuá ke fakanounou ʻa e ngaahi ‘aho ko iā, pehē ‘e ‘ikai ha taha ‘e hao. Ka ‘e fakanounou ‘e he ‘Otuá ʻa e ngaahi ‘aho ko iā koeʻuhi̇̄ ko ʻene kakai fili̇́."
        },
        {
          "number": "23",
          "text": "Pea ʻi he taimi ko iā, kapau ‘e pehē atu ‘e taha, ‟Ko e Mīsaiá eni” pē ‟Ko e Mīsaia ena” pea ‘oua ʻaupito te mou tui ki ai."
        },
        {
          "number": "24",
          "text": "He ‘e hopo hake ha kau mi̇̄saia loi mo ha kau palōfita loi, pea te nau fai ha ngaahi mana lalahi mo ha ngaahi me‘a fakaofo ke takihala‘i ʻaki ‘a kimoutolu kuo fili ‘e he ‘Otuá."
        },
        {
          "number": "25",
          "text": "Tokanga! He ko ʻeni kuo u ‘osi tala atu ia kiate kimoutolu."
        },
        {
          "number": "26",
          "text": "Ko ia, kapau leva ‘e pehē atu ‘e ha ni‘ihi, ‟Sio atu! Ko ʻena he toafá!” pea ‘oua te mou ō ki ai. Pea kapau te nau pehē atu, ‟Ko ʻeni! ‘Oku toi ‘i hē!” ‘oua ʻaupito te mou tui ki ai."
        },
        {
          "number": "27",
          "text": "He ko e hokomai ʻa e Foha ʻo e Tangatá, ‘e hangē ko e ʻuhilá, ʻene tapa he langi̇́ mei he hahaké ‘o a‘u ki he hihifó."
        },
        {
          "number": "28",
          "text": "He ka ‘ilonga ha feitu‘u kuo li̇̄ ki ai ha ‘anga‘anga, kuo pau ke fakapotanga ki ai ha fanga ‘i̇̄kale."
        },
        {
          "number": "29",
          "text": "‟Peá ka hili ange ʻa e ngaahi faingata‘a ‘o e ngaahi ‘aho ko iā,"
        },
        {
          "number": "30",
          "text": "Pea ‘e toki hā mai mei he langi̇́ ʻa e faka‘ilonga ‘o e Foha ʻo e Tangatá. Pea ‘e tangi mamahi ai ʻa e matakali kotoa pē ‘i māmani. Peá te nau hanga hake ‘oku hā‘ele mai ʻa e Foha ʻo e Tangatá he ngaahi ‘aó mo e māfimafi mo e lāngilangi lahi."
        },
        {
          "number": "31",
          "text": "Peá te ne fekau atu ʻene kau ‘āngeló, kuo ifi le‘olahi ha talamipite, pea te nau tānaki mai ʻene kakai fili̇́ mei he tapa kotoa pē ‘o māmani.”"
        },
        {
          "number": "32",
          "text": "‟Pea mou ako mei he fiki̇́. He ka fai lau pea talamuka hono ngaahi vaʻá, pea tā kuo ofi ʻa e fa‘ahita‘u māfaná."
        },
        {
          "number": "33",
          "text": "‘E pehē pē foki mo kimoutolu ‘oka mou ka mamata ki he ngaahi me‘á ni. Te mou ‘ilo ai kuo vave pē ke kamata, he kuo aʻu mai ki he matapā."
        },
        {
          "number": "34",
          "text": "‘Oku ou fakapapauʻi atu kiate kimoutolu, ‘e hoko ʻa e ngaahi me‘á ni kotoa pē kuo teʻeki ke ʻosi ʻa e toʻutangata ʻoku lolotongá ni."
        },
        {
          "number": "35",
          "text": "Pea ‘e mole ʻa e langi̇́ mo māmani, ka ‘e ‘ikai ʻaupito mole ʻeku ngaahi leá.”"
        },
        {
          "number": "36",
          "text": "‟Ka ‘oku ‘ikai ha taha te ne ‘ilo pē ‘e hoko fakakū mai ʻa e ‘aho mo e houa ko iā; ‘oku ‘ikai ‘ilo ‘e he kau ‘āngelo ‘i Langi̇́, pea na‘á mo e Fohá, ka ko e Tamai̇́ toko taha pē ‘okú naʻe ʻafioʻi."
        },
        {
          "number": "37",
          "text": "Ko e hokomai ʻa e Foha ʻo e Tangatá, ‘e hangē ko e me‘a na‘e hoko he kuonga ‘o Noá."
        },
        {
          "number": "38",
          "text": "He ʻi he te‘eki ke hoko ʻa e lōmaki̇́, na‘e kai mo inu pē ʻa e kakai̇́, mo nau femaliʻaki, ‘o a‘u pē ki he ‘aho na‘e heka ai ‘a Noa ki he ‘A‘aké."
        },
        {
          "number": "39",
          "text": "Na‘e ‘ikai te nau misi ‘e ai ha me‘a ‘e hoko, kae ʻoua kuo tō mai ʻa e lōmaki̇́ ‘o tafiʻi kotoa ai. ʻE pehē pē foki mo e hokomai ʻa e Foha ʻo e Tangatá."
        },
        {
          "number": "40",
          "text": "Ka a‘u ki he ‘aho ko iā, ‘oku ngāue ha ongo tangata ‘i ʻuta, pea ‘e ‘ave ʻa e taha, kae tuku pē ʻa e taha."
        },
        {
          "number": "41",
          "text": "Ka a‘u ki ai̇́, ‘oku fai ‘e ha ongo fafine ha‘ana momosi uite, pea ‘e ‘ave ʻa e taha kae tuku pē ʻa e taha."
        },
        {
          "number": "42",
          "text": "Mou tokanga! He ‘oku ‘ikai te mou ‘ilo ʻa e ‘aho ‘e ha‘u ai homou ‘Eiki̇́."
        },
        {
          "number": "43",
          "text": "Ka mou ʻilo muʻa ʻeni: Ka naʻe lava ke ‘ilo ‘e ha taha pē ‘e ha‘u fakakū ʻa e kaiha‘á, ke hae hono falé, te ne le‘ohi ia pea ʻe ‘ikai te ne tuku ke haea hono falé."
        },
        {
          "number": "44",
          "text": "Pehē foki mo kimoutolu, ke mou mateuteu ma‘u pē, he ‘e hokomai ʻa e Foha ʻo e Tangatá, ʻi ha taimi ʻe ʻikai te mou ʻamanaki ki ai.”"
        },
        {
          "number": "45",
          "text": "‘Ko fē leva ia ʻa e tangata ngāue falala‘anga mo fakapotopotó, ʻa ia kuo fakanofo ‘e he ʻeiki ʻo e ʻapi̇́, ke pule ki heʻene kau ngāué mo ʻange ʻenau meʻatokoni̇́ ʻi hono taimi̇́?"
        },
        {
          "number": "46",
          "text": "‘Oku monū‘ia ʻa e sevāniti, ʻa ia ‘e a‘u mai ʻa e ʻeiki ʻo e ‘api̇́, ʻokú ne fai honau fatongiá."
        },
        {
          "number": "47",
          "text": "Ko hono mo‘oni̇́ ʻeni ‘oku ou talaatú, te ne fakanofo ʻa e tangata ngāue ko iā ke pule ki heʻene koloá kotoa!"
        },
        {
          "number": "48",
          "text": "Ka ʻokapau leva ko ha tangata ngāue kovi ia, pea te ne pehē ‘i hono lotó, ‟‘Okú kei tuai ʻa e foki mai ‘a hoku pulé.”"
        },
        {
          "number": "49",
          "text": "Peá te ne taa‘i hono kaungāngāué, ka naʻe kai mo kaungāinu mo e kau fa‘a konaá."
        },
        {
          "number": "50",
          "text": "Pea ‘e foki mai ʻa e ʻeiki ʻoku ʻaʻana ʻa e kau ngāue ko iā, ‘i ha ‘aho na‘e ‘ikai te ne ʻamanaki ki ai, pea ʻi ha houa naʻe ʻikai te ne ʻilo ki ai."
        },
        {
          "number": "51",
          "text": "Peá te ne toki hanga ‘o haeua ia pea tuku atu ia ki he nofoʻanga ʻo e kau lotuloi̇́, ʻa ia ko e potu ia te nau toki tangi ai mo fengauʻutaki ai honau nifó."
        }
      ],
      "25": [
        {
          "number": "1",
          "text": "ʻI he taimi ko iā, naʻá ne fakatatau ʻa e Pule‘anga ‘o Hēvani̇́ ki ha ō atu ha tamaiki finemui ‘e toko hongofulu mo ha‘anau ngaahi māama ke talitali ʻa e fononga mai ʻa ha tangata na‘e teu ke mali."
        },
        {
          "number": "2",
          "text": "Ko e toko nima ai ko e kau fakavalevale, pea ko e toko nima ko e kau fakapotopoto."
        },
        {
          "number": "3",
          "text": "Ko e kau fakavalevalé, na‘á nau toʻo ‘enau ngaahi māamá, ka na‘e ‘ikai te nau toʻo ha‘anau lolo."
        },
        {
          "number": "4",
          "text": "Ka ko e kau fakapotopotó na‘á nau toʻo ‘enau māamá mo toe toʻo ‘enau ngaahi hinalolo kuo fonu."
        },
        {
          "number": "5",
          "text": "Ka na‘e tuai mai ʻa e tangata mali̇́, pea ko ia naʻa nau tule mohe kotoa ‘o nau tō hifo ‘o mohe."
        },
        {
          "number": "6",
          "text": "Pea a‘u ki he tu‘apoó kuo ongo mai ʻa e kaila, ‟Ko e tangata mali̇́ ʻeni! Mou omi ke tau fakafetaulaki ki ai!”"
        },
        {
          "number": "7",
          "text": "Pea ‘āhake kotoa ʻa e tamaiki finemui̇́ ‘o teu ‘enau ngaahi māamá."
        },
        {
          "number": "8",
          "text": "Pea pehēange ‘e he kau fakavalevalé ki he kau fakapotopotó, ‟‘Omai mu‘a haʻamau me‘i lolo, he kuo mei maha ‘emau māamá.”"
        },
        {
          "number": "9",
          "text": "Pea tali ‘e he kau fakapotopotó, ‟‘Oua, he ‘e ‘ikai ke tau feʻunga kotoa ai. Mou ō atu ki he fakatauʻanga loló ‘o fakatau mei ai haʻamou me‘i lolo.”"
        },
        {
          "number": "10",
          "text": "Pea lolotonga ʻa e kei ō ʻa e tamaiki finemui fakavalevalé ‘o kumi loló, kuo aʻu mai ʻa e fononga ʻa e tangata mali̇́, pea ko e tamaiki finemui naʻe maau ʻenau teú, naʻa nau hūatu mo ia ki he kātoangá, pea tāpuni leva ʻa e matapaá."
        },
        {
          "number": "11",
          "text": "Pea foki mai ʻa e tamaiki finemui fakavalevalé ʻo ʻilo kuo nau tōmui̇́, pea nau kaila atu mei tu‘a, ‟‘Eiki! ‘Eiki! Toʻo mai mu‘a ʻa e matapaá ke mau hū atu!”"
        },
        {
          "number": "12",
          "text": "Ka naʻe pehē mai ‘e he tangata mali̇́, ‘Oku ou tala moʻoni atu, ʻoku ‘ikai ʻaupito te u ‘ilo ‘e au kimoutolu!"
        },
        {
          "number": "13",
          "text": "‟Ko ia, mou tokanga ‘o le‘o! He ‘oku ‘ikai te mou ‘ilo ʻa e ‘ahó pē ko e houá.”"
        },
        {
          "number": "14",
          "text": "‟Ko ʻeni foki, ko e anga ‘o e Pule‘anga ʻo Hēvani̇́. ʻOku tatau mo ha tangata na‘e teu fononga ki ha fonua mama‘o, pea naʻe ui mai ʻene kau ngāué, ‘o ne tuku kiate kinautolu ʻene koloá ke nau pule‘i."
        },
        {
          "number": "15",
          "text": "Ki ha taha, na‘á ne ‘oange ʻa e tangai koula ʻe nima, ki ha taha, naʻá ne ʻoange ha tangai koula ʻe ua, pea ki ha taha, ʻa e tangai koula ʻe taha, ʻo fakatatau pē ki honau mafai taki taha. Pea toki ‘alu atu ia ki muli."
        },
        {
          "number": "16",
          "text": "Pea ‘alu leva ʻa e tamaioʻeiki na‘e tuku ai ʻa e tangai koula ʻe nimá, ‘o ne ngāue‘i, ‘o toe ma‘u ai ha tangai ʻe nima kehe."
        },
        {
          "number": "17",
          "text": "Na‘e fai pehē mo e tamaioʻeiki na‘e tuku ai ʻa e tangai koula ʻe ua, pea naʻe toe ma‘u mai mo ha tangai ʻe ua kehe."
        },
        {
          "number": "18",
          "text": "Ka ko e tamaioʻeiki na‘e tuku ai ʻa e tangai koula ʻe tahá, na‘e ‘alu atu ia ‘o keli ha luo, ‘o fufuu‘i ai ʻa e pa‘anga naʻe ʻoange ʻe hono ʻeiki̇́."
        },
        {
          "number": "19",
          "text": "Pea fuoloa mei ai kuo foki mai ʻa e tangataʻeiki na‘e ‘a‘ana ʻa e kau ngāué. Pea naʻe fekau ke nau taki taha omi ʻo fakamatala ki he anga ʻene ngāue‘i ʻa e pa‘angá."
        },
        {
          "number": "20",
          "text": "Pea ha‘u ʻa e tangata ngāue na‘e tuku ai ʻa e tangai koula ʻe nima ‘o ‘oatu ʻa e toe tangai ʻe nima kehe naʻá ne maʻú, mo ne pehē: ‛Tangata‘eiki, na‘á ke ‘omai ʻa e tangai koula ʻe nima, pea kuo u toe maʻu mei ai ha tangai ʻe nima kehe.’"
        },
        {
          "number": "21",
          "text": "Pea pehē ange ‘e he ‛Tangataʻeiki̇́, ‘Mālō e ngāue, siʻi tamaioʻeiki lelei mo falala‘anga! Kuó ke falala‘anga ʻi ha me‘a si‘i, ko ia te u fakanofo koe ke ke pule‘i ha ngaahi me‘a lahi. Ha‘u ā ʻo hū ki he fiefiaʻanga ʻo ho ʻeiki̇́!’"
        },
        {
          "number": "22",
          "text": "Pea ha‘u foki mo e toko taha na‘e tuku ai ʻa e tangai koula ʻe ua, ‘o ne pehē atu, ‛Tangata‘eiki, na‘á ke tuku mai ʻa e tangai koula ʻe ua, pea ko eni, kuo u toe ma‘u mei ai ha tangai koula ʻe ua kehe.’"
        },
        {
          "number": "23",
          "text": "Pea pehē ange ‘e he tangataʻeiki̇́: ‟‛E ngāue, siʻi tamaioʻeiki lelei mo falala‘anga. Kuó ke falala‘anga ʻi he pule‘i ʻo ha me‘a si‘i, ko ia te u fakanofo koe ke ke pule‘i ha ngaahi me‘a lahi. Ha‘u ā ʻo hū ki he fiefiaʻanga ʻo ho ʻeiki̇́!”"
        },
        {
          "number": "24",
          "text": "Pea toki ha‘u ʻa e tangata ngāue na‘e tuku ai ʻa e tangai koula ʻe tahá, ‘o ne pehē ange: ‟Tangata‘eiki, na‘á ku ‘ilo ‘e au ko e tangata faingata‘a koe. ‘Okú ke utu ʻa e me‘a na‘e ‘ikai te ke fakaheká, mo toli ʻa e me‘a na‘e ‘ikai te ke tō."
        },
        {
          "number": "25",
          "text": "Peá u manavahē ai, ko ia naʻá ku ‘alu au ‘o tanu ho‘o koulá he kelekelé, pea ko ena, ko ho‘o meʻá ena.”"
        },
        {
          "number": "26",
          "text": "Pea tali ‘e he tangata‘eiki̇: ‟‘A e toki tamaioʻeiki kākā mo fakapikopiko! Naʻá ke ‘ilo koā ‘oku ou fa‘a utu ʻa e me‘a na‘e ‘ikai te u fakaheká mo toli ʻa e me‘a na‘e ‘ikai te u tō?"
        },
        {
          "number": "27",
          "text": "Pea ko e hā na‘e ‘ikai te ke ‘ave ai ‘eku pa‘angá ‘o fakahū he Pangikeé, hei‘ilo te u toe ma‘u kotoa mai ia mo hano tupu ‘i ha‘aku foki mai?"
        },
        {
          "number": "28",
          "text": "‛Mou toʻo ʻa e pa‘angá meiate ia ‘o ‘ange ki he tama ‘oku ‘i ai ʻa e tangai ʻe hongofulu!"
        },
        {
          "number": "29",
          "text": "He ko ia ‘oku ‘i ai ha‘ane me‘á, ‘e ‘oange ki ai mo ha me‘a, pea ʻe lahi ʻene koloá. Ka ko ia ‘oku ‘ikai ha‘ane me‘á, na‘á mo e me‘a ‘okú ne ma‘ú, ‘e fa‘ao mei ai."
        },
        {
          "number": "30",
          "text": "Ka mou fakapuna ʻa e tangata ngāue pau‘u ko ená kitu‘a ki he fakapoʻuli, ki he feitu‘u ‘oku fai ai ʻa e tangi mo e mamahi lahi̇́.’”"
        },
        {
          "number": "31",
          "text": "‟He ʻoka faifai ‘o hā‘ele mai ʻa e Foha ‘o e Tangatá mo hono lāngilangi̇́ mo ʻene kau ‘āngeló kotoa, ‘o ʻafio ‘i hono taloni fakatu‘i̇́."
        },
        {
          "number": "32",
          "text": "Pea ‘e kātoa mai ʻa e kakai ‘o e ngaahi pule‘angá kiate ia, pea te ne vahevahe kinautolu, ‘o hangē ko e vahe‘i ‘e ha tauhisipi ʻene fanga sipi̇́ mei he fanga kosi̇́."
        },
        {
          "number": "33",
          "text": "Peá te ne fokotu‘u ʻa e fanga sipi̇́ mei hono toʻomataʻú, mo e fanga kosi̇́ mei hono toʻohemá."
        },
        {
          "number": "34",
          "text": "Pea ‘e toki folofola atu ʻa e Tu‘i̇́ ki he fa‘ahinga mei hono toʻomataʻú, ‘Mou omi ā, ‘a kimoutolu kuo tāpuekina ‘e he‘eku Tamai̇́, ‘o ma‘u ʻa e pule‘anga kuo teu maʻamoutolu ‘e he ‘Otuá, talu mei he fakatupu ʻo māmani."
        },
        {
          "number": "35",
          "text": "He na‘á ku fiekaia, pea naʻa mou fafanga au. Na‘á ku fieinua, pea naʻa mou ‘omi hoku inu. Na‘á ku ha‘u ko e muli, pea naʻa mou fakaafe‘i au ki homou ‘api̇́."
        },
        {
          "number": "36",
          "text": "Na‘á ku tēlefua, pea naʻa mou ‘omi hoku vala. Na‘á ku puke, pea naʻa mou ʻaʻahi mai kiate au. Na‘á ku ‘i he pili̇̄sone, pea naʻa mou omi kiate au."
        },
        {
          "number": "37",
          "text": "Pea tali ‘ekinautolu na‘e angatonú; ‛ʻEiki ē; na‘á mau sio ‘anefē ‘okú ke fiekaia pea mau ‘atu ha‘o me‘akai? Pea ʻanefē haʻo fieinua, ʻo mau ‘atu ai hao inú?"
        },
        {
          "number": "38",
          "text": "Na‘e ‘anefē ʻemau sio ko e muli koe, pea mau fakaafe‘i koe ki homau ‘api̇́? Pea ʻanefē ha‘o masiva kofu, pea mau fakakofu koe?"
        },
        {
          "number": "39",
          "text": "Pea ‘anefē haʻo mahakiʻia, pē nofo pili̇̄sone, pea mau ō atu ‘o vakai koe?’"
        },
        {
          "number": "40",
          "text": "Pea ʻe tali ‘e he Tu‘i̇́, ‛Ko hono mo‘oni̇́ ʻeni ‘oku ou talaatú, ko ho‘omou fai pehē ki he si‘i taha ‘i hoku ngaahi tokoua ko eni̇́, ko ho‘omou fai ia kiate au.’"
        },
        {
          "number": "41",
          "text": "Pea ‘e toki folofola ange ‘e he Tu‘i̇́ ki he fa‘ahinga mei hono toʻohemá, ‘Mou mavahe meiate au, ‘a kimoutolu kuo fakamala‘ia ‘e he ‘Otuá, ke tō ki he afi kuo teu mo‘oe Tēvoló mo ʻene kau ‘āngeló, ʻa ia ‘e ‘ikai ala matāmate‘i ‘e ha taha!"
        },
        {
          "number": "42",
          "text": "He na‘á ku fiekaia kae ‘ikai te mou ʻomi haʻaku meʻakai. Na‘á ku fieinua kae ‘ikai te mou ‘omi ha ku inu."
        },
        {
          "number": "43",
          "text": "Na‘á ku ha‘u ko e muli kae ‘ikai te mou fakaafe‘i au ki homou ‘api̇́. Na‘á ku tēlefua, kae ‘ikai te mou ‘omi haku vala. Na‘á ku mahakiʻia mo nofo haʻisia, kae ‘ikai te mou omi ‘o vakai au."
        },
        {
          "number": "44",
          "text": "Peá te nau toki tali ki ai; ‛ʻEiki na‘e ‘anefē haʻo fiekaia; pē fieinua, pē ko e muli koe, pē masiva kofu, pē mahakiʻia, pē nofo haʻisia, kae ‘ikai te mau tokoni atu kiate koe?’"
        },
        {
          "number": "45",
          "text": "Pea ‘e folofola ange ‘e he Tu‘i̇́ kiate kinautolu, ‛Ko hono mo‘oni̇́ ʻeni ‘oku ou talaatú, ko e ‘ikai ke mou tokoni ki he si‘i taha he ngaahi tokoua ko ʻeni ‘o‘okú, ko e ‘ikai ia te mou tokoni mai kiate aú.’”"
        },
        {
          "number": "46",
          "text": "‟‘E toki fekau ai ke hilifaki ki he fa‘ahinga ko iā ʻa e tautea taʻengata, kae hū ʻa e māʻoniʻoni̇́ ki he mo‘ui taʻengatá.”"
        }
      ],
      "26": [
        {
          "number": "1",
          "text": "ʻI he ‘osi leva ʻa e faiako ‘a Si̇̄sū ki he‘ene kau akó, naʻá ne talaange kiate kinautolu,"
        },
        {
          "number": "2",
          "text": "‟‘Oku mou ʻilo pē ʻoku toe ha ‘aho ‘e ua pea fai ʻa e kātoanga Pāsová, pea ʻe tukuange ai ʻa e Foha ʻo e Tangatá ke tukifaʻo ki ha kolosi.”"
        },
        {
          "number": "3",
          "text": "Pea ʻi he taimi ko iā, naʻe fakatahataha hake ʻa e hou‘eiki taulaʻeiki̇́ mo e kau mātu‘á ʻo e lotú, ki he ‘api ‘o Kaiafasi, ko e Taulaʻeiki Lahi̇́;"
        },
        {
          "number": "4",
          "text": "Pea naʻa nau faʻufaʻu ke puke fakafufū ‘a Si̇̄sū ‘o tāmate‘i."
        },
        {
          "number": "5",
          "text": "Ka na‘á nau pehē: ‟‘Oua ‘e fai he lolotonga ʻa e kātoangá, na‘a tupu ai ha moveuveu ʻi he kakai̇́.”"
        },
        {
          "number": "6",
          "text": "Pea lolotonga naʻe nofo ‘a Si̇̄sū ‘i Pētani he fale ‘o e kilia ko Saimoné;"
        },
        {
          "number": "7",
          "text": "Kuo ha‘u ha fefine kiate ia mo ha‘ane hina ʻalapasita kuo fonu he lolo pani mahu‘inga ‘aupito, ʻo ne lilingi ia ʻi he fofonga ‘o Sīsuú, lolotonga ʻenau kai̇́."
        },
        {
          "number": "8",
          "text": "Pea ʻi he sio ki ai ʻa e kau akó, naʻa nau kamata ‘ita mo nau pehē ange, ‟Ko e hā ʻa e maumau me‘a ko ʻeni̇́?"
        },
        {
          "number": "9",
          "text": "He ko e lolo ko ená, na‘e mei fakatau, ke ma‘u ai ha pa‘anga lahi, ke foaki ki he masivá.”"
        },
        {
          "number": "10",
          "text": "Ka naʻe meaʻi ‘e Si̇̄sū ‘enau laú, pea ne folofola kiate kinautolu, ‟Ko e hā ‘oku mou fakahoha‘asi ai si‘i fefiné ni? He kuó ne fai maʻaku, ha ngāue lelei."
        },
        {
          "number": "11",
          "text": "He te mou fe‘ao ma‘u ai pē mo e masivá, ka ‘e ‘ikai te mou fe‘ao ma‘u ai pē mo au."
        },
        {
          "number": "12",
          "text": "Ko ʻene lilingi ʻa e loló ni ki hoku sinó, ko ʻene teuteu ia au, ki hoku tanú."
        },
        {
          "number": "13",
          "text": "Pea ko hono mo‘oni̇́ ʻeni ‘oku ou talaatú, ‘ilonga ha tapa ‘o māmani ‘e malanga‘i ai ʻa e Ongoongo Lelei̇́, ‘e talanoa‘i ai foki, mo e me‘a kuó ne fai̇́, ko hono fakamanatu.”"
        },
        {
          "number": "14",
          "text": "ʻI he taimi ko iā, na‘e ‘alu atu ‘a Siutasi ‘Isikāliote, ko e taha he toko hongofulu mā uá, ki he houʻeiki taulaʻeiki̇́;"
        },
        {
          "number": "15",
          "text": "‘O ne alea mo kinautolu ʻo pehē: ‟Ko e hā te mou ‘omi ma‘akú ‘okapau te u lavaki‘i atu ‘a Si̇̄sū?” Pea nau ‘oange kiate ia ha pa‘anga siliva ‘e tolungofulu."
        },
        {
          "number": "16",
          "text": "Pea talu mei ai hono lama ‘e Siutasi hano faingamālie ke lavaki‘i ‘a Si̇̄sū."
        },
        {
          "number": "17",
          "text": "Pea na‘e omi ‘a e kau akó kia Si̇̄sū ʻi he ʻuluaki ‘aho ‘o e Kātoanga Mā Tapu Lēvani̇́, ‘o nau pehē ange, ‟Ko e fē feituʻu ‘okú ke loto ke mau teuteu, ke ke ʻilo ai ʻa e Pāsová?”"
        },
        {
          "number": "18",
          "text": "Pea tali ‘e Si̇̄sū, ‟Mou ō ki kolo ki ha tangata ʻoku nofo ai ‘o talaange, ʻOku fakahā mai ‘e he Faiakó: Kuo vave hoku taimi̇́. Peá te u kai ʻa e Pāsová mo ‘eku kau akó, ‘i ho ‘api̇́.”"
        },
        {
          "number": "19",
          "text": "Pea fai ʻe he kau akó ʻo hangē ko e tuʻutuʻuni ʻa Si̇̄sū kiate kinautolú, ‘o nau teuteu ʻa e Pāsová."
        },
        {
          "number": "20",
          "text": "Pea ʻi heʻene efiafi poʻuli̇́, naʻe tokoto atu ‘a Si̇̄sū ki he tēpilé mo e toko hongofulu mā uá."
        },
        {
          "number": "21",
          "text": "Pea lolotonga ‘enau kai̇́, naʻe folofola ange ‘a Si̇̄sū kiate kinautolu, ‟ ʻOkú ou fakapapau atu kiate kimoutolu, ‘E lavaki‘i au ‘e he toko taha ‘iate kimoutolu.”"
        },
        {
          "number": "22",
          "text": "Pea naʻa nau lotomamahi ‘aupito ai, ‘o nau ‘eke tāutaha kia Si̇̄sū, ‟Ko au nai, ‘Eiki?”"
        },
        {
          "number": "23",
          "text": "Pea tali ‘e Si̇̄sū, ʻo pehē: ‟‘E lavaki‘i au ‘e ha taha ‘iate kimoutolu kuó ne kai fakataha mo au, mei he tisi̇́."
        },
        {
          "number": "24",
          "text": "Moʻoni pē, ʻe mate ʻa e Foha ‘o e tangatá ‘o fakatatau ki he lau ʻa e Folofolá, ka ‘e mala‘ia ʻa e toko taha te ne lavaki‘i ʻa e Foha ʻo e Tangatá. Na‘e sai ange ʻokapau naʻe ʻikai fanau‘i ʻa e toko taha ko iā.”"
        },
        {
          "number": "25",
          "text": "Pea pehē ange leva ‘e Siutasi, ʻa ē naʻá ne lavakiʻi iá, kia Sisū, ‟He ko au ia koā, Tangata‘eiki?” Pea pehē ange ‘e Si̇̄sū, ‟Ko koe ʻeni kuó ke talamai̇́.”"
        },
        {
          "number": "26",
          "text": "Pea lolotonga ‘enau kei kai̇́, naʻe toʻo ‘e Si̇̄sū ha konga mā, pea naʻe tāpuaki‘i ia, ʻo ne toki pakipaki ‘o ʻange ki he‘ene kau akó, mo ne meʻa, ‟Mou toʻo ‘o kai. Ko hoku sinó eni.”"
        },
        {
          "number": "27",
          "text": "Pea toʻo foki ‘e Sisū mo ha ipu uaine ‘o ne fakafeta‘i ki he ‘Otuá, pea naʻe toki ‘oange kiate kinautolu, mo ne meʻa, ‟Mou inu kotoa pē mei ai."
        },
        {
          "number": "28",
          "text": "He ko hoku totó eni, ko e toto ʻo e fuakava fo‘ou, pea kuo lilingi ia maʻae tokolahi̇́ ke lava ai ʻa e fakamolemole angahalá."
        },
        {
          "number": "29",
          "text": "Pea ko hono mo‘oni̇́ ʻeni ‘oku ou tala atú, ‘E ‘ikai te u toe inu mei he uainé ni kae‘oua kuo hokosia ʻa e ‘aho te u toki inu uaine fo‘ou ai mo kimoutolu ʻi he Pule‘anga ‘o ‘eku Tamai̇́.”"
        },
        {
          "number": "30",
          "text": "Pea hili ‘enau hiva ha himi, naʻa nau toki ō atu mei he ‘api̇́, ki tu‘ākoló ki he Moʻunga ‘Ōlivé."
        },
        {
          "number": "31",
          "text": "Pea toki folofola ʻa Sisū ki heʻene kau akó, ‟Ko e poó ni, te mou liʻaki kotoa pē au, ka mou hola, ‘o hangē ko e lau ʻa e Tohitapú,"
        },
        {
          "number": "32",
          "text": "Kae hili ʻeku toetuʻú, te u mu‘omu‘a ‘iate kimoutolu ki Kāleli.”"
        },
        {
          "number": "33",
          "text": "Pea pehē ange ‘e Pita, ‟Neongo nai ʻe liʻaki koe ‘ekinautolu ni, ka ‘e ‘ikai ‘aupito te u liʻaki ‘e au koe.”"
        },
        {
          "number": "34",
          "text": "Pea folofola ‘a Si̇̄sū ki ai, ‟Ko e mo‘oni̇́ ʻeni ‘oku ou tala atú, ʻi he teʻeki ke ‘u‘ua ‘a e moá ‘ahengihengi̇́, kuo tu‘o tolu ho‘o fakahā ‘oku ‘ikai te ke ‘ilo ‘ekoe au.”"
        },
        {
          "number": "35",
          "text": "Kae talaange pē ‘e Pita kiate ia, ‟‘E ‘ikai ‘aupito ha‘aku fakaʻikaiʻi koe, neongo ko ha me‘a ke ta mate fakataha ai.” Pea naʻe lea pehē foki, mo e kātoa ʻo e kau akó."
        },
        {
          "number": "36",
          "text": "Pea a‘u atu ‘a Si̇̄sū mo ‘ene kau akó ki he feitu‘u na‘e ui ko Ketisemani, pea naʻe talaange kiate kinautolu, ‟Mou nofo hifo heni ka u ‘alu ki hē, ‘o fai ‘eku lotu.”"
        },
        {
          "number": "37",
          "text": "Pea ō mo ia ‘a Pita mo e ongo foha ʻo Sēpeti̇́, ʻa Sēmisi mo Sione. Pea kamata mamahi lahi hono lotó mo mafasia ‘aupito."
        },
        {
          "number": "38",
          "text": "Pea naʻe talaange kiate kinautolu, ‟‘Oku mātuʻaki mamahi moʻoni hoku laumālié ‘o hangē ka u ka maté. Mou nofo mu‘a heni ke tau feʻao mo au.”"
        },
        {
          "number": "39",
          "text": "Pea laka si‘i atu ‘a Si̇̄sū ‘o tō fo‘ohifo ki he kelekelé, ʻo ne lotu ʻo pehē: ‟‘E Tamai, kapau ‘e ala lava, peá ke ʻave muʻa meiate au ʻa e ipú ni. Ka neongo ia, ‘oua naʻa fai hoku lotó, kae fai pē ho finangaló.”"
        },
        {
          "number": "40",
          "text": "Pea toki foki atu ‘a Sisū ki he kau akó, tā kuo nau ‘osi kotoa he mohe. Pea naʻe pehē ange ai kia Pita, ‟ʻOku ‘ikai koā te mou lava ke ʻā mo au ‘i ha houa ‘e taha?"
        },
        {
          "number": "41",
          "text": "Mou ʻā ‘o le‘o mo lotu, ke ‘oua na‘a lava ‘e he Filí ‘o ‘ahi‘ahi‘i kimoutolu, he ʻoku loto pē ki ai̇ ʻa laumālie, ka ‘oku vaivai homou kakanó.”"
        },
        {
          "number": "42",
          "text": "Pea toe ‘alu ‘a Si̇̄sū, ko hono tuʻo uá ia, ‘o lotu, ʻo ne pehē: ‟‘E Tamai, kapau ‘oku ‘ikai lava ke ʻave ʻa e ipu ni, ka kuo pau ke u inu ia, pea fai pē ho finangaló.”"
        },
        {
          "number": "43",
          "text": "Pea ʻi he foki atu ‘a Si̇̄sū, tā kuo toe mohe pē kinautolu, he kuo nau ongosia ‘aupito."
        },
        {
          "number": "44",
          "text": "Ko ia, naʻá ne tuku ai pē kinautolu ai, ʻo ne toe ‘alu, ko hono tuʻo tolú ia, ‘o fai ʻene lotú, ʻo ne leaʻaki ai pē ʻa e meʻa tatau."
        },
        {
          "number": "45",
          "text": "Pea toki ha‘u ‘a Si̇̄sū ki he kau akó ‘o ne folofola kiate kinautolu, ‟‘Oku mou kei mohe pē koā mo fakafiemālie? Vakai, kuo hoko mai ʻa e taimi̇́, ke lavaki‘i ʻa e Foha ʻo e Tangatá ki he kau angahalá."
        },
        {
          "number": "46",
          "text": "Mou tu‘u ā ke tau ō! Vakai! Ko hoku lavaki̇́ ena kuo ofi mai.”"
        },
        {
          "number": "47",
          "text": "Pea lolotonga ʻa e kei lea ‘a Sīsuú, tā kuo a‘u mai ‘a Siutasi, ko e taha ʻi he toko hongofulu mā uá, mo ha fu‘u kakai tokolahi kuo toʻo heletā mo toʻo ʻakau, ko e fekau mai ʻe he hou‘eiki taulaʻeiki̇́ mo e kau mātu‘á ʻo e lotú."
        },
        {
          "number": "48",
          "text": "Pea naʻe ‘osi tala ‘e Siutasi kiate kinautolu ʻa e faka‘ilongá, ʻo pehē: ‟Mou puke ʻa e tangata te u ʻuma ki ai̇́.”"
        },
        {
          "number": "49",
          "text": "Pea ʻalu atu leva ‘a Siutasi kia Si̇̄sū, ‘o ne pehē ange, ‟Tangata‘eiki!” Pea naʻe ʻuma ki ai."
        },
        {
          "number": "50",
          "text": "Pea folofola ‘a Si̇̄sū ki ai, ‟Tangata, fai pē ʻa e meʻa ‘okú ke ha‘u ai̇́?”"
        },
        {
          "number": "51",
          "text": "Pea ko eni, naʻe ai ha toko taha ʻi he kau ako ‘a Sīsuú, na‘á ne unuhi ʻene heletaá ‘o taa‘i ʻaki ʻa e tamaioʻeiki ʻa e Taulaʻeiki Lahi̇́, ‘o motu hono telingá."
        },
        {
          "number": "52",
          "text": "Pea folofola ‘a Si̇̄sū ki ai, ‟‘Ai ho‘o heletaá ki hono ‘ai‘angá! He ‘ilonga ʻakinautolu ʻoku toʻo heletaá, te nau mate pē ʻi he heletā."
        },
        {
          "number": "53",
          "text": "Kuo teʻeki koā ke ke ‘ilo‘i te u lava ‘o kole tokoni ki he‘eku Tamai̇́, pea naʻe tuku mai ha kongakau ‘āngelo ‘e hongofulumāua pē lahi hake, ke tokoniʻi au?"
        },
        {
          "number": "54",
          "text": "Ka ‘e fakamo‘oni fēfē ai ʻa e ngaahi potu Folofola ‘oku hā ai, kuo pau ke hoko ʻa e ngaahi me‘á ni kiate au.”"
        },
        {
          "number": "55",
          "text": "ʻI he taimi ko iā, naʻe toki folofola ‘a Si̇̄sū ki he kakai̇́, ‟Ko ho‘omou omi koā mo e heletā mo e ʻakaú ke puke atu ʻaki aú, he ko ha hiamatea au? Ko e ‘aho ki he ‘aho mo ‘eku nofo ʻo faiako ʻi he Temipalé, kae ‘ikai te mou puke ai au."
        },
        {
          "number": "56",
          "text": "Ka kuo hoko kotoa ʻa e ngaahi meʻá ni ke fakamo‘oni ki he ngaahi me‘a na‘e tohi ‘e he kau palōfitá, ʻi he Tohitapú.”"
        },
        {
          "number": "57",
          "text": "Pea ko kinautolu naʻa nau puke ‘a Sīsuú, naʻa nau taki atu ia ki he ‘api ‘o Kaiafasi̇́, ʻa ia ko e Taulaʻeiki Lahi̇́, he kuo fakatahataha hake ki ai ʻa e kau faiako Lao ‘a Mōsesé mo e kau mātu‘á ʻo e lotú."
        },
        {
          "number": "58",
          "text": "Ka naʻe muimui mama‘o atu ‘a Pita ‘o a‘u ki he ‘api ‘o e Taulaʻeiki Lahi̇́. Pea naʻe hū atu ki loto ‘o tangutu fakataha ai mo e kau le‘ó ke vakai pē ko e hā ʻa e me‘a ‘e hokó."
        },
        {
          "number": "59",
          "text": "Pea feinga ‘a e hou‘eiki taulaʻeiki̇́ mo e kau mātuʻá ke ma‘u ha kau fakamo‘oni loi ke talatalaaki‘i ‘aki ‘a Si̇̄sū koeʻuhi̇̄ ke lava ai ke nau tāmate‘i ia."
        },
        {
          "number": "60",
          "text": "Ka naʻe ʻikai te nau maʻu ha taha, neongo naʻe tokolahi ʻakinautolu naʻe tuʻu ko e fakamoʻoni loi̇́. Pea faifai, laka mai ha ongo tangata ‘e toko ua;"
        },
        {
          "number": "61",
          "text": "‘O na pehē: ‟Na‘e lau ‘e he sianá ni, Te u holoki ʻa e Temipale ‘o e ‘Otuá, pea te u toe langahake ia ‘i ha ‘aho ‘e tolu.”"
        },
        {
          "number": "62",
          "text": "Pea tu‘u hake ai ʻa e Taulaʻeiki Lahi̇́ ‘o ne pehē kia Si̇̄sū, ‟‘Oku ‘ikai koā ha‘o tali ki ho talatalaaki‘i kuo fai ‘e he ongo tangatá ni?”"
        },
        {
          "number": "63",
          "text": "Kae fakalongo pē ‘a Si̇̄sū. Pea toe lea ʻa e Taulaʻeiki Lahi̇́ kia Si̇̄sū, ‟ ʻOkú ou fakafuakavaʻi koe ʻi he ‘ao ‘o e ‘Otua moʻui̇́ ke ke talamai pē ko e Mīsaiá koe, ko e ʻAlo ʻo e ‘Otuá!”"
        },
        {
          "number": "64",
          "text": "Pea tali ‘e Si̇̄sū kiate ia, ‟Ko ia pē kuó ke lea‘aki mai̇́. Ko ia, ‘oku ou tala atu kiate kimoutolu, mei he taimi̇́ ni, te mou mamata ki he Foha ʻo e Tangatá ‘oku nofo mei he toʻomataʻú ‘o e ‘Otua Māfimafi̇́, pea ‘okú naʻe heka ki he ngaahi ‘ao ‘o e langi̇́.”"
        },
        {
          "number": "65",
          "text": "Pea toki hae ‘e he Taulaʻeiki Lahi̇́ hono teungá mo ne pehē: ‟Kuo lea fie-‘otua ʻa e sianá ni. Ko e hā te tau toe hela ai he kumi fakamo‘oni? Ko eni, kuo mou fanongo tonu heʻene lea fie-ʻotuá!"
        },
        {
          "number": "66",
          "text": "Ko e hā haʻamou fakakaukau?” Pea nau talaange, ‟‘Okú ne halaia, pea ‘oku tuha ia ke tauteamate.”"
        },
        {
          "number": "67",
          "text": "Pea nau toki ‘anuhi ʻa e fofonga ‘o Sīsuú, pea nau tuki‘i ia, pea taaʻi ia ʻe ha niʻihi."
        },
        {
          "number": "68",
          "text": "Pea nau pehē ange, ‟‘Ēi̇̄ Mi̇̄saia! Mate mai pē ko hai na‘á ne taa‘i koé!”"
        },
        {
          "number": "69",
          "text": "Pea lolotonga ʻa e kei tangutu ‘a Pita he loto ‘api ‘o e Taulaʻeiki Lahi kuo ha‘u kiate ia ha taha ʻo e kau kaunangá ʻo ne pehē ange kia Pita, ‟Ko koe foki, na‘á ke faʻa ʻalu holo mo e Kāleli̇ ko eni̇́, ʻa Si̇̄sū.”"
        },
        {
          "number": "70",
          "text": "Kae faka‘ikai‘i ia ‘e Pita he lotolotonga ‘o e kakai kotoa na‘e ‘i ai̇́, ‘o ne pehē: ‟‘Oku ‘ikai te u ‘ilo ʻa e me‘a ‘okú ke laú.”"
        },
        {
          "number": "71",
          "text": "Pea hū atu ‘a Pita mei ai ki he matapā hū‘anga ‘o e ‘api̇́."
        },
        {
          "number": "72",
          "text": "Pea toe faka‘ikai‘i pē ia ‘e Pita mo ʻene fuakava, ʻo ne pehē ange, ‟‘Oku ‘ikai ʻaupito te u ‘ilo ʻa e siana ko ená.”"
        },
        {
          "number": "73",
          "text": "Pea fuoloa si‘i pē mei ai, pea mo e omi ʻa e kakai na‘e tutu‘u ai ‘o nau pehē ange kia Pita, ‟Ko e mo‘oni! Ko honau tokotaha koe! He ko ena ko ho‘o leá ‘oku tō faka-Kāleli.”"
        },
        {
          "number": "74",
          "text": "Pea hanga ʻe ia ʻo fakafuakava mo fakapapau, ‟Ko hoku nimá ē, ke tautea au ʻe he ʻOtua, ko e mo‘oni ʻa e me‘a ‘oku ou tala atú. ‘Oku ‘ikai te u ‘ilo ʻa e siana ko ená.”"
        },
        {
          "number": "75",
          "text": "Pea toki manatu‘i ai ‘e Pita ‘a e folofola ‘a Si̇̄sū kiate iá, ‟‘E teʻeki ke ‘u‘ua ʻa e moá, kuo tu‘o tolu ho‘o fakafisinga‘i au.”"
        }
      ],
      "27": [
        {
          "number": "1",
          "text": "Pea pongipongi haké, kuo ʻosi alea‘i ‘e he hou‘eiki taulaʻeiki̇́ kotoa mo e kau mātu‘á ʻo e lotú, ha me‘a ke lava ai hano tāmate‘i ‘o Si̇̄sū."
        },
        {
          "number": "2",
          "text": "Pea nau toki ha‘i ia ‘o taki atu kia Pailato, ko e Kōvaná."
        },
        {
          "number": "3",
          "text": "Pea ʻi he ʻilo leva ‘e Siutasi, ʻa ē naʻá ne lavakiʻi iá, kuo tuʻutuʻuni ke tāmate‘i ‘a Sīsuú, naʻá ne loto lavea ʻaupito ai, ʻo ne ‘alu ʻo fakafoki ʻa e pa‘anga siliva ‘e tolungofulú ki he hou‘eiki taulaʻeiki̇́ mo e kau mātu‘á ʻo e lotú;"
        },
        {
          "number": "4",
          "text": "Pea naʻe talaange kiate kinautolu, ‟Kuó u faihala, ko ‘eku lavaki‘i ha tangata na‘e ‘ikai ha‘ane kovi ‘e fai.”"
        },
        {
          "number": "5",
          "text": "Pea laku atu leva ‘e Siutasi ʻa e pa‘anga silivá ki he loto Temipalé, pea naʻe toki ‘alu ‘o tautau ia."
        },
        {
          "number": "6",
          "text": "Pea toʻo ‘e he hou‘eiki taulaʻeiki̇́ ʻa e pa‘angá, pea nau pehē: ‟Ko e pa‘anga ʻeni na‘e ma‘u he lingitoto, ‘oku ‘ikai ngofua ‘i he‘etau Laó ke fakahū ia ki he pa‘anga fakasiasi̇́.”"
        },
        {
          "number": "7",
          "text": "Pea hili ha‘anau alea ki ai, naʻa nau tuʻutuʻuni ke fakatau ʻaki ʻa e ‘api ‘o ha tangata tufunga ipuʻumea, ke ngāueʻaki ko e fa‘itoka ‘o e kakai nofo mai mei muli."
        },
        {
          "number": "8",
          "text": "Ko hono ʻuhinga ia ‘oku ui ai ʻa e mala‘e ko iā, ko Pangai Lingitoto, ʻo aʻu ki he ʻahó ni."
        },
        {
          "number": "9",
          "text": "Pea na‘e toki fakamo‘oni ai ʻa e lau ʻa e palōfita ko Selemaiá, ʻo pehē:"
        },
        {
          "number": "10",
          "text": "Pea naʻa nau fakatau ʻaki ia ʻa e ʻapi ‘o e tufunga ipu ʻumea,"
        },
        {
          "number": "11",
          "text": "Pea nau taki atu ‘a Si̇̄sū ki he Kōvaná. Pea ‘eke ange ‘e he Kōvaná ki ai, ‟Ko e tu‘i koe ‘o e kakai Siú?”"
        },
        {
          "number": "12",
          "text": "Pea toki talatalaaki‘i ‘a Si̇̄sū ‘e he hou‘eiki taulaʻeiki̇́ mo e kau mātu‘á ʻo e lotú, kae fakalongolongo pē ia."
        },
        {
          "number": "13",
          "text": "Pea pehē ange ‘e Pailato ki ai, ‟‘Oku ‘ikai koā te ke tokanga ki he ngaahi me‘a ko ʻeni ‘oku nau tukuakiʻi ʻaki koé?”"
        },
        {
          "number": "14",
          "text": "Ka na‘e ‘ikai te ne toe tali ‘e ia ʻaki ha fo‘i lea ‘e taha. Pea fakatumutumu ai ʻa e Kōvaná."
        },
        {
          "number": "15",
          "text": "Pea ko e anga ‘o e Kōvaná, he kātoanga Pāsová, ko ʻene tukuange ha pōpula ‘e loto ki ai ʻa e kakai̇́."
        },
        {
          "number": "16",
          "text": "Pea feʻunga mo iá, ‘oku ‘i ai ʻa e pōpula ‘iloa, ko Palāpasa hono hingoá."
        },
        {
          "number": "17",
          "text": "Ko ia naʻe fakataha mai ʻa e kakai̇́, pea ʻeke ‘e Pailato kiate kinautolu, ‟Ko hai ‘oku mou loto ke u tukuange atú? Ko Palāpasa pē ko Si̇̄sū, ‘a ē ‘oku ui ko e Mi̇̄saiá?”"
        },
        {
          "number": "18",
          "text": "He naʻe mahino ki ai, ko e meheka pē kuo nau tukuange ai ‘a Si̇̄sū kiate iá."
        },
        {
          "number": "19",
          "text": "Pea lolotonga ʻa e kei nofo ‘a Pailato ‘i he nofo‘anga fakamāú, mo e a‘u ange ʻa e fekau mei hono uaifi̇́ kiate ia, ‟‘Oua ‘aupito na‘á ke fai ha me‘a ki he tangata tonuhia ko ená. He ʻoku hoha‘a lahi ‘eku moʻui̇́ he ‘ahó ni, ko ‘eku misi naʻe kau kiate ia ‘anepō.”"
        },
        {
          "number": "20",
          "text": "Pea na‘e fakaloto‘i ‘e he hou‘eiki taulaʻeiki̇́ mo e kau mātu‘á ʻo e lotú, ʻa e kakai̇́, ke nau kole kia Pailato ke tukuange mai ‘a Palāpasa kae tāmate‘i ‘a Si̇̄sū."
        },
        {
          "number": "21",
          "text": "Pea toe ‘eke ange ‘e Pailato kiate kinautolu, ‟Ko e fē he ongo tangatá ni ‘oku mou loto ke u tukuange atú?” Pea nau pehē: ‟Ko Palāpasa!”"
        },
        {
          "number": "22",
          "text": "Pea toe pehēange ‘e Pailato kiate kinautolu, ‟Ka ko e hā leva ʻeku meʻa ʻe fai kia Si̇̄sū, ‘a ē ‘oku ui ko e Mi̇̄saiá?”"
        },
        {
          "number": "23",
          "text": "Pea pehē ange ‘e Pailato kiate kinautolu, ‟He ko e hā ha‘ane kovi kuo fai?”"
        },
        {
          "number": "24",
          "text": "Pea ʻi he ʻilo ‘e Pailato ‘e ‘ikai toe lava ha‘ane me‘á, ka ‘e faifai pea hoko ha moveuveú, pea naʻe toʻo mai leva ha vai ‘o fanofano ai ke sio ki ai ʻa e kakai̇́, pea naʻe toki talaange kiate kinautolu, ‟Kuo ‘ʻata‘atā hoku konisēnisi̇́ mei he toto ‘o e tangata tonuhia ko eni̇́. Mou fa‘iteliha ā ki ai.”"
        },
        {
          "number": "25",
          "text": "Pea tali ‘e he kakai̇́ kotoa, ‟Tuku pē ke ‘eke hono totó kiate kimautolu mo ‘emau fānaú.”"
        },
        {
          "number": "26",
          "text": "Pea tukuange leva ‘e Pailato ‘a Palāpasa kiate kinautolu. Pea hili ‘ene fekau ke uipiʻi ‘a Si̇̄sū ‘aki ha maea, naʻá ne tuku atu ia ke tutuki ki he kolosi̇́."
        },
        {
          "number": "27",
          "text": "Pea toki ‘ave ‘a Si̇̄sū ‘e he kau sōtia ‘a e Kōvaná ki he Palasi faka-kōvaná, pea kātoa mai ki ai ʻa e kau taú ʻo nau fehangahangai mo ia."
        },
        {
          "number": "28",
          "text": "Pea nau vete ʻa e teunga ‘o Si̇̄suú ka nau ‘ai kiate ia ha pulupulu lanu kulokula ʻahoʻaho."
        },
        {
          "number": "29",
          "text": "Pea nau fi̇̄ ha kalauni talatala ‘o ‘ai ki hono fofongá, mo nau ‘ai ha vaʻakau ki hono nima toʻomataʻu. Pea nau toki tūʻulutui atu ki ai mo manuki‘i ia, ʻaki ‘enau pehē ange, ‟Ke lākoifie fuoloa ʻa e Tu‘i ‘o e kakai Siú!”"
        },
        {
          "number": "30",
          "text": "Pea nau ‘anuhia ia, mo toutou taa‘i ‘aki hono fofongá ‘a e vaʻakaú."
        },
        {
          "number": "31",
          "text": "Pea ‘osi ‘enau manuki‘i ‘a Sīsuú, pea nau hū‘i leva ʻa e pulupulú meiate ia. Pea nau toe ‘ai ki ai hono vala ‘o‘oná, pea nau toki taki atu ia ke tutuki ki he kolosi̇́."
        },
        {
          "number": "32",
          "text": "Pea ʻi he‘enau hū atu kitu‘á, naʻa nau fetaulaki ai mo ha tangata Sailine, ko Saimone hono hingoá, pea nau fekau kiate ia, ke ne fua ʻa e kolosi ‘o Sīsuú."
        },
        {
          "number": "33",
          "text": "Pea faifai̇́ pea nau a‘u ki he feitu‘u na‘e ui ko Kolokota, ʻa ia ko hono ʻuhingá ko ‘Feitu‘u ‟ʻUlupoko.”"
        },
        {
          "number": "34",
          "text": "Pea nau ‘oange ai kia Si̇̄sū ha uaine kuo hū‘i ‘aki ʻa e ʻakau kona, ke ne inu. Ka ʻi he kamata ‘ai hake pē ‘e Si̇̄sū, naʻá ne toe teke‘i atu."
        },
        {
          "number": "35",
          "text": "Pea hili ‘enau tutuki ia ki he kolosi̇́, naʻa nau vahevahe hono teungá ʻaki ‘enau talotalo ki ai."
        },
        {
          "number": "36",
          "text": "Pea nau nofo ki lalo ai ‘o le‘ohi ia."
        },
        {
          "number": "37",
          "text": "Pea naʻa nau tohi ʻa e ngaahi lea ko ʻeni̇́ mei ‘olunga ‘o feʻunga hifo mo hono fofongá, ke mahino ʻa e ʻuhinga hono tauteá, ‟Ko Si̇̄sū eni, ko e Tu‘i ‘o e kakai Siú.”"
        },
        {
          "number": "38",
          "text": "Pea naʻa nau tutuki fakataha ia mo ha ongo tangata kaiha‘a fakamālohi, ko e taha mei toʻomataʻu, pea taha mei toʻohema."
        },
        {
          "number": "39",
          "text": "Pea ko e kakai na‘a nau fou atu he feitu‘u ko iā na‘a nau ō pē mo manuki‘i ‘a Si̇̄sū, ʻo kalokalo honau ʻulú:"
        },
        {
          "number": "40",
          "text": "ʻO nau pehē: ‟Ko koe koā ia na‘á ke teu ke holoki ʻa e Temipalé pea toe langa ‘i ha ‘aho ‘e tolu! Fakamo‘ui koe. Kapau ko e ‘Alo koe ‘o e ‘Otuá, pē‘i ‘alu hifo mei he kolosi̇́.”"
        },
        {
          "number": "41",
          "text": "Na‘e pehē foki mo e manuki ʻa e hou‘eiki taulaʻeiki̇́ mo e kau faiako Laó mo e kau mātu‘a tauhi lotú;"
        },
        {
          "number": "42",
          "text": "‟Na‘á naʻe fakamo‘ui ʻa e kakai kehé, ka ‘oku ‘ikai te ne lava ‘o fakamo‘ui ia. ‘Ikai ko e Tu‘i ‘Isileli̇́ ia? Kapau ko ia, tuku ke ne hifo mai mei he kolosi̇́, pea te tau toki tui kiate ia."
        },
        {
          "number": "43",
          "text": "Na‘á ne falala ki he ‘Otuá, pea naʻe lau ko e ‘Alo ia ‘o e ‘Otuá. Tuku ke fakamo‘ui ia ‘e he ‘Otuá, ‘o kapau ko hono finangaló ia.”"
        },
        {
          "number": "44",
          "text": "Pea na‘á mo e ongo hiamatea na‘e tutuki fakataha mo iá, na‘á na kau foki mo kinaua he manuki kiate iá."
        },
        {
          "number": "45",
          "text": "Pea ʻi heʻene a‘u ki he ho‘atā mālié, naʻe fakapoʻuli kātoa ʻa e funga ‘o e fonuá, ʻo faaiatu ai pē ‘o a‘u ki he hoko ʻa e tolu efiafi̇́."
        },
        {
          "number": "46",
          "text": "Pea feʻunga nai mo e tolu efiafi̇́, naʻe kalanga le‘olahi ‘a Si̇̄sū, ‟ʻIlai! ʻIlai! Lama sapakatani,” ‘a ia ko hono ʻuhingá: ‟‘E hoku ‘Otua! ‘E hoku ‘Otua! Ko e hā kuó ke li‘aki ai aú?”"
        },
        {
          "number": "47",
          "text": "Pea ʻi he fanongo ki ai ha ni‘ihi na‘e tutuʻu ofi mai, naʻa nau pehē: ‟‘Okú ne ui kia ‘Ilaisiā!”"
        },
        {
          "number": "48",
          "text": "Pea lele leva ha toko taha ‘o ne toʻo ha konga oma ‘o unu ‘i ha uaine mahimahi, pea naʻe toki hunuki ‘i ha vaʻa kofe ‘o ‘ohake ‘aki kia Si̇̄sū ke ne inu."
        },
        {
          "number": "49",
          "text": "Ka naʻe pehē ‘e ha ni‘ihi, ‟Tau tatali, ke sio angé, pē ‘e ha‘u ‘a ‘Ilaisiā ‘o fakahaofi ia.”"
        },
        {
          "number": "50",
          "text": "Pea ne toe kalanga le‘olahi ‘a Si̇̄sū, ʻo ne tukuange hono laumālié."
        },
        {
          "number": "51",
          "text": "Pea ʻiloangé, naʻe mahae ʻa e puipui ‘o e Temipalé mei ‘olunga ki lalo, pea mofuike ʻa e fonuá ‘o mafahifahi ai ʻa e ngaahi makatu‘ú."
        },
        {
          "number": "52",
          "text": "Pea ava ai mo ha ngaahi fonualoto, pea lahi ʻa e ngaahi sino ʻo e kakai ʻa e ‘Otuá, naʻe fokotuʻu hake ai;"
        },
        {
          "number": "53",
          "text": "Pea naʻa nau haʻu mei honau ngaahi fa‘itoká. Pea hili ʻa e toetu‘u ‘a Si̇̄sū, pea nau ō hake ki he Kolo Tapú, ‘o nau hā ai ki ha tokolahi."
        },
        {
          "number": "54",
          "text": "Pea ko e kau sōtiá mo kinautolu na‘á nau le‘ohi ‘a Sīsuú, na‘á nau sio ki he mofuiké mo e me‘a kehekehe na‘e hokó, pea nau ilifia ‘aupito, pea nau pehē: ‟Tā ko e mo‘oni pē, ko e ‘Alo ʻeni ‘o e ‘Otuá!”"
        },
        {
          "number": "55",
          "text": "Pea na‘e ‘i ai mo ha kau fefine tokolahi na‘e tutuʻu ʻo sio mei he mama‘ó. Ko e kau fefine ia na‘e muimui fononga mai ‘ia Si̇̄sū mei Kāleli, ke tokoni kiate ia."
        },
        {
          "number": "56",
          "text": "Ko e ni‘ihi ai ko Mele Makitaline, mo Mele ko e fa‘ē ‘a Sēmisi mo Siosifá, pea mo e fa‘ē ‘a e ongo foha ʻo Sēpeti̇́."
        },
        {
          "number": "57",
          "text": "Pea ʻi heʻene efiafi hifó, naʻe ha‘u ha tangata maʻumeʻa mei ‘Alematea, ko Siosifa hono hingoá, pea na‘á ne kau he kau ako ‘a Sīsuú."
        },
        {
          "number": "58",
          "text": "Pea ‘alu ia kia Pailato ‘o kole ʻa e sino ‘o Sīsuú. Pea tuʻutuʻuni ‘e Pailato ke ‘oange ia kiate ia."
        },
        {
          "number": "59",
          "text": "Pea ‘ave ia ‘e Siosifa ‘o ne teu ʻaki ha tupenu li̇̄neni ma‘a;"
        },
        {
          "number": "60",
          "text": "Pea ne toki ‘ave ia ‘o telio ‘i hono fonualoto ‘o‘ona kuó ne toki tā ‘i ha fu‘u makatu‘u. Pea naʻe teka‘i atu ha fu‘u maka lahi ‘o tāpuni ʻaki ʻa e hūʻanga ki he fonualotó, ʻo ne toki ‘alu."
        },
        {
          "number": "61",
          "text": "Pea na‘e ‘i ai ‘a Mele Makitaline, mo Mele ʻe tahá, ‘okú na nofo mei he kauhala ʻe tahá, ‘o sio pē mei ai ki he fonualotó."
        },
        {
          "number": "62",
          "text": "Pea a‘u ki he ‘aho hono hokó, ko e Sāpaté ia, pea fakataha hake ʻa e hou‘eiki taulaʻeiki̇́ mo e kau Fālesi̇́ kia Pailato;"
        },
        {
          "number": "63",
          "text": "‘O nau pehēange, ‟Tangata‘eiki, kuo mau toki manatu‘i, lolotonga na‘e kei mo‘ui ʻa e siana kākā ko ʻená, na‘á ne pehē ‘e ia; ‛‘E hili ha ‘aho ‘e tolu, te u toetu‘u mei he maté.’"
        },
        {
          "number": "64",
          "text": "Ko ia, ke ke tuʻutuʻuni muʻa ke malu‘i ʻa e fonualotó ‘o a‘u ki he ‘aho hono tolú. Na‘a faifai̇́ kuo omi ʻene kau akó ‘o kaiha‘asi hono sinó, ka nau tala ki he kakai̇́ kuo toetu‘u ia mei he maté, pea ʻe ‘ange‘ange ʻa e loi kimu‘á he loi kimui̇́!”"
        },
        {
          "number": "65",
          "text": "Pea pehē ʻe Pailato kiate kinautolu, ‟Mou ō mo haʻamou kau le‘o ‘o mātuʻaki malu‘i ʻa e fonualotó ʻaki homou lelei tahá.”"
        },
        {
          "number": "66",
          "text": "Pea nau ō ‘o sila‘i ʻa e maká mo fokotu‘u ai ʻa e kau le‘ó ke nau le‘ohi ʻa e fonualotó ke malu."
        }
      ],
      "28": [
        {
          "number": "1",
          "text": "Pea hili ʻa e Sāpaté, pea kamata mafoa ʻa e atá he ʻuluaki ‘aho ‘o e uiké, naʻe ō atu ‘a Mele Makitaliné mo Mele ʻe tahá ke vakai ʻa e fonualotó."
        },
        {
          "number": "2",
          "text": "Pea fakafokifā naʻe hoko ha mofuike lahi, he naʻe ‘alu hifo ha ‘āngelo ʻa e ‘Eiki̇́ mei he langi̇́ ʻo ne teka‘i ʻa e maká, ‘o hekeheka ai."
        },
        {
          "number": "3",
          "text": "Pea na‘e hangē ko e tapa ʻa e ʻuhilá ʻene hā mai̇́, pea ko hono kofú na‘e hinapaki ‘o hangē ko e sinoú."
        },
        {
          "number": "4",
          "text": "Peá tetetete ai ʻa e kau le‘ó he‘enau manavahé, ‘o hangē ka nau ka maté."
        },
        {
          "number": "5",
          "text": "Pea pehē ange ‘e he ‘āngeló ki he ongo fafiné, ‟‘Oua te mo manavahē, he ‘oku ou ‘ilo ko ho‘omo kumi kia Si̇̄sū, ʻa ē na‘e tutuki ki he kolosi̇́."
        },
        {
          "number": "6",
          "text": "‘Oku ‘ikai ke ne ‘i heni; he kuó ne toetuʻu mei he maté, ‘o hangē pē ko e me‘a na‘á ne tala atú. Mo omi ‘o mamata ki he feituʻu na‘e toka ai hono sinó."
        },
        {
          "number": "7",
          "text": "Peá mo ō fakavave leva ‘o tala ki heʻene kau akó, kuo toetuʻu ia mei he pekiá, pea kuó ne mu‘omu‘a ‘iate kinautolu ki Kāleli. Ko e potu ia te mou fe‘iloaki ai mo iá. Ko e me‘a ia na‘á ku ha‘u ke tala kiate kimouá.”"
        },
        {
          "number": "8",
          "text": "Pea fakavave atu ʻa e ongo fafiné mei he fonualotó kuo manavahē hona lotó kae fiefia lahi, ‘o na feleleʻi atu ke tala ki he kau akó ʻa e me‘a kuo hokó."
        },
        {
          "number": "9",
          "text": "Pea ‘iloangē kuo fakafetaulaki mai ‘a Si̇̄sū kiate kinaua, ʻo ne meʻa mai, Mālō e lelei! peá na ʻunuʻunu atu ki ai ‘o tukutāupe ‘i hono vaʻé ‘o hū kiate ia."
        },
        {
          "number": "10",
          "text": "Pea pehē ange ‘e Si̇̄sū kiate kinaua, ‟‘Oua te mo manavahē! Mo ō ‘o tala ki siʻoku ngaahi tokouá ke nau ō hake ki Kāleli, pea te nau mamata ai kiate au.”"
        },
        {
          "number": "11",
          "text": "Pea lolotonga ʻa e kei ō atu ʻa e ongo fafiné, mo e ō ki kolo ʻa e kau sōtia ‘e ni‘ihi naʻá nau leʻo ʻa e fonualotó, ‘o fakahā ki he hou‘eiki taulaʻeiki̇́ ʻa e me‘a kotoa pē kuo hokó."
        },
        {
          "number": "12",
          "text": "Pea fakataha leva ʻa e hou‘eiki taulaʻeiki̇́ mo e mātu‘a tauhi lotú, ‘o nau faʻufaʻu ke totongiʻi ʻa e kau sōtiá ʻaki ha pa‘anga lahi."
        },
        {
          "number": "13",
          "text": "Pea nau tuʻutuʻuni kinautolu ʻo pehē: ‟Mou tala holo ‘ekimoutolu, ‛Na‘e lolotonga hoʻomou mohe he poʻuli̇́ kuo ʻalu atu ʻa e kau akó ‘o kaiha‘asi hono sinó.’"
        },
        {
          "number": "14",
          "text": "‘Oua te mou hoha‘a ‘okapau ‘e ongo atu ki he Kōvaná ʻa e me‘á ni, he te mau fakatuiʻi ia ki ai, ʻo haofaki kimoutolu mei hano fakahohaʻasi.”"
        },
        {
          "number": "15",
          "text": "Ko ia, na‘e toʻo leva ‘e he kau le‘ó ʻa e pa‘angá, pea nau fai ʻa e me‘a na‘e fekau ange kiate kinautolú. Pea ʻoku kei mafola ʻa e talanoa ko iā ‘i he kakai Siú ‘o aʻu mai ki he ‘ahó ni."
        },
        {
          "number": "16",
          "text": "Pea na‘e ō atu ʻa e kau ako ‘e toko hongofulu mā tahá, ki Kāleli, ki he moʻunga na‘e tuʻutuʻuni ‘e Si̇̄sū ke nau ʻalu ki ai̇́,"
        },
        {
          "number": "17",
          "text": "Pea ʻi heʻenau mamata leva kia Si̇̄sū, naʻá nau lotu kiate ia. Ka na‘e ‘i ai ʻa e ni‘ihi ‘iate kinautolu na‘e kei taʻetui pē ."
        },
        {
          "number": "18",
          "text": "Pea ʻunuʻunu atu ‘a Si̇̄sū kiate kinautolu, ʻo ne folofola ʻo pehē: ‟ʻOku ʻaʻaku ʻa e mafai kotoa pē ‘i langi mo māmani."
        },
        {
          "number": "19",
          "text": "Ko ia, mou ō ‘o ‘ai ʻa e kakai kotoa pē ke hoko ko ‘eku kau ako, ʻo mou papitaiso kinautolu ‘i he huafa ‘o e Tamai mo e ‘Alo pea mo e Laumālie Mā‘oni‘oni,"
        },
        {
          "number": "20",
          "text": "mo ako‘i kinautolu ke nau tauhi ʻa e meʻa kotoa pē kuo u tuʻutuʻuni atu kiate kimoutolú. Peá te u nofo maʻu ai pē ‘i homou lotolotongá, ‘o aʻu ki he ngata‘anga ʻo e maama ko eni̇́.”"
        }
      ]
    }
  },
  "MRK": {
    "name": "Ma‘ake",
    "chapters": {
      "1": [
        {
          "number": "1",
          "text": "Ko e kamataʻanga ʻo e Ongoongo Lelei ʻo Si̇̄sū Kalaisi, ko e ʻAlo ʻo e ‘Otuá."
        },
        {
          "number": "2",
          "text": "ʻO hangē ko ia kuo tohi ‘e he palōfita ko ‘Aiseá, ‟Vakai, ʻoku ou fekau atu ʻeku talafekaú, ke ne muʻomuʻa kiate koe, ʻo teuteu ho halá."
        },
        {
          "number": "3",
          "text": "Ko e leʻo ē ʻo ha toko taha ʻoku kalanga he toafá, ‛Mou teuteu ʻa e hāʻeleʻanga ʻo e ʻEiki̇́,"
        },
        {
          "number": "4",
          "text": "Naʻe toki hokomai ʻa Sione faipapitaiso ʻi he feituʻu toafá, ʻo ne malangaʻaki ki he kakai kotoa pē, ‟ʻa e papitaiso ki he fakatomalá koeʻuhi̇̄ ke fakamolemole ʻenau ngaahi angahalá.”"
        },
        {
          "number": "5",
          "text": "Pea ō atu ʻa e kakai tokolahi mei he feituʻu Siuteá mo Selusalema, kiate ia. Pea nau vete ʻenau ngaahi angahalá kae fai honau papitaisó, ʻi he Vaitafe Soatani̇́."
        },
        {
          "number": "6",
          "text": "Naʻe kofu fulufuluʻi kāmeli ʻa Sione pea leta kiliʻi manu. Ko ʻene meʻakai̇́, ko e he‘e mo e huhuʻaʻi hone vao."
        },
        {
          "number": "7",
          "text": "Pea malanga ʻa Sione, ʻo pehē: ‟ʻOku muimui mai ha toko taha, ʻoku lahi ange hono mafai̇́ ʻiate au, ʻa ia ʻoku ʻikai te u taau ke vete ʻa e haʻi hono senitoló."
        },
        {
          "number": "8",
          "text": "ʻOku ou papitaiso kimoutolu ʻe au ʻaki ʻa e vai, ka te ne papitaiso ‘e ia kimoutolu ʻaki ʻa e Laumālie Maʻoniʻoni̇́!”"
        },
        {
          "number": "9",
          "text": "Pea ha‘u ai foki ʻa Si̇̄sū mei Nāsaleti ʻi Kāleli ke papitaiso ia ‘e Sione, ʻi he Vaitafe ko Soatani̇́."
        },
        {
          "number": "10",
          "text": "Pea ʻi heʻene kei hake mai mei he vai̇́, naʻá ne mamata kuo mavaeua ʻa e langi̇́, pea hāʻele hifo ʻa e Laumālié kiate ia, ʻo tatau mo ha fōtunga ʻo ha lupe."
        },
        {
          "number": "11",
          "text": "Pea ongo mai ha leʻo mei he langi̇́, ‟Ko hoku foha ‘ofaʻangá koe. ʻOku leleiʻia hoku lotó kiate koe.”"
        },
        {
          "number": "12",
          "text": "Pea taki atu leva ‘e he Laumālié ʻa Si̇̄sū ki he toafá."
        },
        {
          "number": "13",
          "text": "Pea naʻe nofo ai ʻi ha ʻaho ‘e fāngofulu, ʻo ʻahiʻahiʻi ai ia ‘e Sētane. Pea neongo naʻe nofo fakataha ʻa Si̇̄sū mo e fanga manu kaivaó, ka naʻe tauhi ia ‘e he kau ʻāngeló."
        },
        {
          "number": "14",
          "text": "Pea hili hono fakahū pili̇̄sone ʻo Sioné, pea ʻalu ʻa Si̇̄sū ki Kāleli ʻo malangaʻaki ʻa e Ongoongo Lelei ʻo e ʻOtuá."
        },
        {
          "number": "15",
          "text": "ʻO ne pehē: ‟Kuo hokosia ʻa e taimi̇́ pea kuo ofi ʻa e Puleʻanga ʻo e ‘Otuá: Mou tafoki ʻo tui ki he Ongoongo Lelei̇́.”"
        },
        {
          "number": "16",
          "text": "Pea ʻi he hāʻele atu ʻa Si̇̄sū he matātahi ʻo e Tahi Kāleli̇́, naʻá ne mamata kia Saimone mo hono tokouá, ko ʻAnitelū, ʻoku fai ʻena li̇̄ kupenga ʻi tahi, he ko e ongo toutai kinaua."
        },
        {
          "number": "17",
          "text": "Pea folofola ʻa Si̇̄sū kiate kinaua, ‟Mo omi ʻo muimui kiate au, ka u akoʻi kimoua ke mo hoko ko e ongo toutai kakai.”"
        },
        {
          "number": "18",
          "text": "Peá na liʻaki ai pē hona kupengá, ka na muimui kiate ia."
        },
        {
          "number": "19",
          "text": "Pea fononga siʻi atu mei ai ʻa Si̇̄sū, ʻo ne mamata kia Sēmisi mo Sione, ko e ongo foha ʻo Sēpeti̇́, ʻoku fai ʻena monomono kupenga ʻi vaka."
        },
        {
          "number": "20",
          "text": "Pea naʻe ui leva mo kinaua, peá na fakamāvae ai pē mo ʻena tamai̇́ ko Sēpeti̇́ he vaká, mo e kau ngāue totongi̇́, ka na muimui kia Si̇̄sū."
        },
        {
          "number": "21",
          "text": "Pea fononga atu ʻa Si̇̄sū mo ʻene kau akó ki Kāpaneume. Pea aʻu ki he Sāpaté, naʻe ʻalu ʻa Si̇̄sū ki he falelotú ke fai ʻene faiako."
        },
        {
          "number": "22",
          "text": "Pea fakatumutumu ʻa e kakai̇́ heʻene faiakó. He naʻá ne faiako hangē ha taha ma‘u mafai̇́, kae ʻikai ke hangē ko e faiako ʻa e kau faiako Lao ʻa Mōsesé."
        },
        {
          "number": "23",
          "text": "Pea tā kuo nofo ʻi honau falelotú ha tangata kuo ma‘u ‘e ha laumālie ʻuli."
        },
        {
          "number": "24",
          "text": "Pea kalanga ʻa e tangatá, ‟Ko e hā hoʻo meʻa ‘e fai mai̇́, ‘e Si̇̄sū mei Nāsaleti̇́? Ko hoʻo ha‘u koā ke fakaʻauha kimautolu? ʻOku ou ‘ilo koe! Ko e Toko Taha Māʻoniʻoni koe ʻa e ‘Otuá.”"
        },
        {
          "number": "25",
          "text": "Pea valokiʻi ‘e Si̇̄sū ʻa e laumālie ‘uli̇́, ʻo ne folofola, ‟Fakalongolongo! Peá ke hū kituʻa mei he tangatá!”"
        },
        {
          "number": "26",
          "text": "Pea hanga ‘e he laumālie ‘uli̇́ ʻo ʻai ke tetetete ʻa e tangatá, pea naʻe kaikaila leʻolahi, ʻo ne toki maluʻi meiate ia."
        },
        {
          "number": "27",
          "text": "Pea ʻohovale kotoa ai ʻa e kakai̇́ mo nau fehufehuʻi, ‟Ko e hā ʻeni? Ko ha akonaki foʻou nai ʻeni? Vakai ange! Naʻa mo e ngaahi laumālie ‘uli̇́, ʻoku nau talangofua kiate ia!”"
        },
        {
          "number": "28",
          "text": "Pea toki mafola ʻi Kāleli kātoa, ʻa e ngaahi ongoongo ʻo kau kia Sīsuú."
        },
        {
          "number": "29",
          "text": "Pea ʻi he foki leva ʻa Si̇̄sū mei falelotu, naʻa nau ō mo Sēmisi mo Sione ki he ʻapi ʻo Saimone mo ʻAniteluú."
        },
        {
          "number": "30",
          "text": "Pea naʻe fakahā ange kia Si̇̄sū ʻoku tokoto ʻa e faʻē ʻa e mali ʻo Saimoné ko e puke he mofi̇́."
        },
        {
          "number": "31",
          "text": "Pea laka atu ʻa Si̇̄sū ki he fefiné ʻo puke hono nimá ʻo fokotuʻu hake. Pea sai ai pē ʻa e mofi̇́. Pea tuʻu leva ʻa e fefiné ʻo feimeʻatokoni ma‘anautolu."
        },
        {
          "number": "32",
          "text": "Pea hili ʻa e tō ʻa e laʻaá, naʻa nau fetuku mai kia Si̇̄sū ʻa e kakai kotoa pē naʻe mahakiʻia, pē puke fakatēvolo."
        },
        {
          "number": "33",
          "text": "Pea ʻosi kotoa mai ʻa e koló ki he matapā ʻo e falé."
        },
        {
          "number": "34",
          "text": "Pea naʻe fakamoʻui ‘e Si̇̄sū ʻakinautolu kotoa naʻe puke he ngaahi mahaki kehekehe. Naʻá ne toe kapusi mo e fanga tēvolo tokolahi, pea naʻe ʻikai te ne tukuange ke lea ʻa e fanga tēvoló, he naʻa nau ʻilo ia."
        },
        {
          "number": "35",
          "text": "Pea kei hengihengi ʻaupito, ofi ki he mafoa ʻa e atā, naʻe tuʻu hake ʻa Si̇̄sū ʻo ʻalu ki ha feituʻu lōngonoa ʻo fai ai ʻene lotu."
        },
        {
          "number": "36",
          "text": "Pea ō atu ʻa Saimone mo kinautolu naʻa nau nofó, ʻo kumi kiate ia."
        },
        {
          "number": "37",
          "text": "Pea nau ma‘u ia, ʻo nau pehēange, ‟ʻOku kumi koe ‘e he kakai kotoa pē!”"
        },
        {
          "number": "38",
          "text": "Pea folofola ʻa Si̇̄sū kiate kinautolu, ‟Tau ō atu ki he tukui kolo ko eé ke u malanga foki ai. He ko e meʻa ia naʻá ku ha‘u ai̇́.”"
        },
        {
          "number": "39",
          "text": "Pea fononga holo ai ʻa Si̇̄sū ʻi Kāleli kātoa, ʻo malanga he ngaahi falelotú mo kapusi tēvolo."
        },
        {
          "number": "40",
          "text": "Pea naʻe ha‘u ha tangata kilia kia Si̇̄sū ʻo ne tūʻulutui atu ʻo kole kiate ia, ‟Kapau te ke loto ki ai, te ke lava pē ke fakamaʻa au.”"
        },
        {
          "number": "41",
          "text": "Pea ake ʻa e ʻofá he loto ʻo Sīsuú, ʻo ne ‘ai atu hono nimá ki ai, pea naʻe folofola, ‟ ʻOkú ou loto pē ki ai, ke ke maʻa koe!”"
        },
        {
          "number": "42",
          "text": "Pea maʻa ai pē hono kiliá."
        },
        {
          "number": "43",
          "text": "Pea fekau ‘e Si̇̄sū ʻa e tangatá ke ʻalu, pea naʻe fakatokanga mamafa ki ai,"
        },
        {
          "number": "44",
          "text": "‟Vakai naʻá ke tala ʻa e meʻá ni ki ha taha. Ka ke ʻalu pē ʻo fakahā koe ki he taulaʻeiki̇́ ke ne siviʻi koe. Peá ke ‘oange ki ai ʻa e feilaulau naʻe tuʻutuʻuni ‘e Mōsesé, ko e fakamoʻoni kiate kinautolu, kuo fakamaʻa koe.”"
        },
        {
          "number": "45",
          "text": "Ka naʻe ʻalu atu ʻa e tangatá ia ʻo fakamafola holo mo talanoa he feituʻu kotoa pē, ki he meʻa naʻe hokó. Pea ʻi he fuʻu ongoongoa ai ʻa Sīsuú, naʻe ʻikai te ne kei lava ʻo ʻalu tauʻatāina ki ha kolo. Ka naʻá ne takai pē he ngaahi feituʻu ngaongaó, kaneongo iá, naʻe ō atu pē ki ai ʻa e kakai̇́, mei he feituʻu kotoa pē."
        }
      ],
      "2": [
        {
          "number": "1",
          "text": "Pea ‘osi mei ai ha ngaahi ʻaho, pea toe ʻalu ʻa Si̇̄sū ki Kāpaneume. Pea na‘e ongo atu kuó ne ʻi ʻapi."
        },
        {
          "number": "2",
          "text": "Pea naʻe kātoa mai kiate ia ha kakai tokolahi, ʻo ‘ikai ha toe feitu‘u ‘e ‘atā, ʻi fale mo tuʻa. Pea malanga‘i ‘e Si̇̄sū kiate kinautolu ʻa e Folofola ʻa e ‘Otuá."
        },
        {
          "number": "3",
          "text": "Pea lolotonga iá, kuo fata mai ‘e ha toko fā ha tangata mamatea ʻi hono mohengá."
        },
        {
          "number": "4",
          "text": "Ka na‘e ‘ikai te nau lava ʻo ofi kia Si̇̄sū koeʻuhi̇̄ ko e tokolahi ʻa e kakai̇́, ko ia, naʻa nau avangi ʻa e ʻató, feʻunga hifo mo Si̇̄sū. Pea nau toki tukutuku hifo ai ʻa e tangata mamateá, ʻi hono mohengá."
        },
        {
          "number": "5",
          "text": "Pea ʻi he meaʻi ‘e Si̇̄sū ʻa e tui ʻa e kau tangatá, naʻá ne folofola ki he tangata mamateá, ‟Tangata, kuo fakamolemole‘i ho‘o ngaahi angahalá.”"
        },
        {
          "number": "6",
          "text": "Ka na‘e ʻi ai ha ni‘ihi he kau faiako Lao ʻa Mōsesé na‘e nofo ai, pea nau fifili ʻi honau lotó,"
        },
        {
          "number": "7",
          "text": "‟Ko e hā ‘oku lea pehē ai ʻa e tangatá ni? Ko e lea fie‘otua ia! ‘Oku ‘ikai ha taha ‘e fakamolemole angahala, ka ko e ʻOtuá toko taha pē!”"
        },
        {
          "number": "8",
          "text": "Pea meaʻi ‘e Si̇̄sū ʻi hono laumālié, ʻenau fifili̇́, pea naʻe pehē kiate kinautolu, ‟Ko e hā ‘oku mou fifili pehē ai ʻi homou lotó?"
        },
        {
          "number": "9",
          "text": "He ko e fē ʻa e me‘a ‘oku faingofua angé, ko ʻeku pehē ange ki he mamateá, ‛Kuo fakamolemole‘i ho‘o ngaahi angahalá’ pē ko ʻeku pehē ange, ‛Tuʻu ā ʻo to‘o ho mohengá, peá ke ʻalu.’"
        },
        {
          "number": "10",
          "text": "Ka koeʻuhi̇̄ ke mahino kiate kimoutolu, ‘oku ma‘u mafai ʻa e Foha ʻo e Tangatá ʻi māmani ke fakamolemole angahala.” Pea naʻe pehē leva ki he mamateá,"
        },
        {
          "number": "11",
          "text": "‟Tuʻu hake, to‘o ho mohengá, peá ke ʻalu ki ʻapi.”"
        },
        {
          "number": "12",
          "text": "Pea tuʻu leva ia ki ‘olunga, ʻo to‘o hono mohengá mo laka fakatovave atu ʻi honau lotolotongá. Pea nau fakatumutumu kotoa pē mo fakamālōʻia ʻa e ‘Otuá, ʻo nau pehē: ‟Ko ʻetau toki mamata ʻeni ki ha me‘a pehē!”"
        },
        {
          "number": "13",
          "text": "Pea toe ʻalu atu ʻa Si̇̄sū ki he matātahi ʻo e Tahi Kāleli̇́. Pea naʻe ʻi ai ha kakai tokolahi na‘e muimui ki ai, pea naʻá ne faiako kiate kinautolu."
        },
        {
          "number": "14",
          "text": "Pea ʻi he ʻalu atu ʻa Sīsuú, naʻá ne fakatokanga‘i ha tangata tānaki tukuhau ko Li̇̄vai, ko e foha ʻo ‘Alefiusi, ‘oku nofo mai ʻi he ʻōfisi tānaki tukuhaú. Pea folofola ki ai ʻa Si̇̄sū, ‟Ha‘u ʻo muimui kiate au.” Pea tuʻu hake leva ʻa Līvai ʻo muimui kiate ia."
        },
        {
          "number": "15",
          "text": "Pea lolotonga na‘e ma‘u me‘atokoni ʻa Si̇̄sū he ʻapi ʻo Līvai̇́, naʻe tokolahi ha kau tānaki tukuhau mo ha kau angahala na‘á nau kai fakataha mo ia mo ʻene kau akó, he naʻe muimui kia Si̇̄sū ha fuʻu tokolahi."
        },
        {
          "number": "16",
          "text": "Pea ʻi he mamata ʻa e kau faiako Lao ʻa Mōsesé mo e kau Fālesi̇́ ‘oku ma‘u me‘atokoni fakataha ʻa Si̇̄sū mo e kau tānaki tukuhaú mo e kau angahalá, pea nau fehuʻi ki he‘ene kau akó, ‟Ko e hā hono ‘uhinga ‘oku ma‘u me‘atokoni fakataha ai ʻa Si̇̄sū mo e kau tānaki tukuhaú mo e kau angahalá?”"
        },
        {
          "number": "17",
          "text": "Pea ʻi he fanongo ʻa Si̇̄sū ki he‘enau laú, pea naʻe pehē ange kiate kinautolu, ‟‘Oku ‘ikai fiema‘u toketā ʻa e kakai ‘oku mo‘ui lelei̇́, ka ko e kakai ‘oku mahamahaki̇́. Na‘e ‘ikai te u ha‘u aú, ke ui ʻa e kau mā‘oni‘oni̇́, ka ko e kau angahalá.”"
        },
        {
          "number": "18",
          "text": "Pea na‘e faʻa ʻaukai ʻa e kau ako ʻa Sione Papitaisó pea mo e kau Fālesi̇́. Pea omi ai ha ni‘ihi ʻo fehu‘i ange kia Si̇̄sū, ‟Ko e hā ‘oku ʻaukai ai pē ʻa e kau ako ʻa Sioné mo e kau ako ʻa e kau Fālesi̇́, ka ko ho‘o kau ako ʻa‘aú, ‘oku ‘ikai te nau ʻaukai kinautolu?”"
        },
        {
          "number": "19",
          "text": "Pea tali ‘e Si̇̄sū, ‟He ‘oku ʻaukai koā ʻa e kakai̇́ ʻi ha kātoanga mali, lolotonga ʻoku kei nofo mo kinautolu ʻa e tangata ta‘ané? ‘E ‘ikai fai ha ʻaukai lolotonga ʻa e kei nofo mo kinautolu ʻa e tangata ta‘ané!"
        },
        {
          "number": "20",
          "text": "Ka ‘e hoko mai ha ʻaho, ʻa ia ‘e ‘ave ai ʻa e tangata ta‘ané meiate kinautolu, pea te nau toki ʻaukai leva he ʻaho ko iā."
        },
        {
          "number": "21",
          "text": "‘Oku ‘ikai ha taha te ne monomono ha teunga motu‘a ʻaki ha konga tupenu fo‘ou. He ka pehē: pea ‘e mingi ia, ʻo toe mahae lahi ange ai ʻa e teunga motu‘á."
        },
        {
          "number": "22",
          "text": "Pea ‘oku ‘ikai ʻutu ha uaine fo‘ou ki ha hina leta motu‘a. He ka pehē: pea ‘e pā ʻa e hina letá he ngāue ʻa e uainé, ʻo fakatou maumau ai ʻa e uainé mo e hiná. Ko e uaine fo‘oú, ke ʻutu pē ia ki ha hina leta fo‘ou.”"
        },
        {
          "number": "23",
          "text": "Pea ko e Sāpate ‘e taha, na‘e fou atu ʻa Si̇̄sū ʻi he ngoue‘anga uite, pea hanga ‘e he‘ene kau akó ʻo toli ʻa e ngaahi foʻi uité."
        },
        {
          "number": "24",
          "text": "Pea pehē ange ‘e he kau Fālesi̇́ kia Si̇̄sū, ‟Sio ki ai! Ko e hā ‘oku maumau‘i ai ‘e ho‘o kau akó ʻa e tapu ʻo e Sāpaté?”"
        },
        {
          "number": "25",
          "text": "Pea tali ʻe Si̇̄sū, ‟Kuo te‘eki koā ke mou lau ʻa e talanoa ʻo e me‘a na‘e fai ‘e Tēvita mo ʻene kau tangatá, ʻi he‘enau faingata‘ā‘ia mo fiekaiá?"
        },
        {
          "number": "26",
          "text": "ʻA ʻene hū ki he Fale ʻo e ‘Otuá, ʻo kai ʻa e mā toputapú, ʻa ē na‘e ‘ikai ngofua ke kai ai ha taha, tukukehe pē ʻa e kau taula‘eiki̇́. Pea naʻe toe ‘oange foki ki heʻene kau tangatá ke nau kai mei ai mo kinautolu.”"
        },
        {
          "number": "27",
          "text": "Pea toki folofola ʻa Si̇̄sū kiate kinautolu, ‟Na‘e fokotu‘u ʻa e Sāpaté maʻae faʻahinga ʻo e tangatá, ʻo ‘ikai ko e faʻahinga ʻo e tangatá maʻae Sāpaté."
        },
        {
          "number": "28",
          "text": "Pea ʻi heʻene peheé, ko e Foha ʻo e tangatá, ko e ʻEiki ai pē ia ʻo e Sāpaté.”"
        }
      ],
      "3": [
        {
          "number": "1",
          "text": "Pea toe hū ʻa Si̇̄sū ki he falelotú, pea naʻe ʻi ai ha tangata kuo mamatea hono nimá."
        },
        {
          "number": "2",
          "text": "Pea ko e ni‘ihi ʻo e kakai̇́ na‘á nau lamasi ʻa Si̇̄sū, pē te ne faito‘o e tangatá ʻi he Sāpaté, ke nau fakaʻilo ai ia."
        },
        {
          "number": "3",
          "text": "Pea lea ange ai ʻa Si̇̄sū ki he tangatá, ‟Tuʻu hake ʻo laka mai ki loto.”"
        },
        {
          "number": "4",
          "text": "Pea naʻe toki pehē ki he kakai̇́, ‟Ko e hā ʻa e me‘a ‘oku fakangofua he Laó ke fai ʻi he Sāpaté? Ke fai ha lelei, pē ko ha kovi? Ke fakahaofi ha mo‘ui, pē ke tāmateʻi?” Ka na‘e ‘ikai ke lea hake ha taha."
        },
        {
          "number": "5",
          "text": "Pea naʻe sio takai kiate kinautolu heʻene tuputāmaki, mo ʻene fakameʻapangoʻia he ongongata‘a pehē honau lotó, pea naʻe toki folofola ki he tangatá, ‟Mafao mai ho nimá.” Pea naʻe fakahangatonu atu hono nimá, pea naʻe mo‘ui ia."
        },
        {
          "number": "6",
          "text": "Pea ō leva ʻa e kau Fālesi̇́ ʻo alea mo e ni‘ihi he fa‘ahi ʻa Hēlotá ki ha founga ke tāmate‘i ai ʻa Si̇̄sū."
        },
        {
          "number": "7",
          "text": "Pea na‘e mavahe mei ai ʻa Si̇̄sū mo ʻene kau akó ʻo nau ō ki he matātahi̇́. Pea muimui atu ki ai ha tokolahi mei Kāleli pea mo Siutea foki."
        },
        {
          "number": "8",
          "text": "Na‘e ʻi ai foki mo ha fuʻu tokolahi mei Selusalema, mo ‘Aitūmia, mo e ngaahi feituʻu ʻo e kauvai ‘e taha ʻo e Vaitafe Soatani̇́, pea mo e feitu‘u ʻo Taia mo Saitoni̇́, naʻa nau omi kiate ia."
        },
        {
          "number": "9",
          "text": "Koeʻuhi̇̄ ko e omi ʻa e kakai ko ʻeni̇́ kia Sīsuú, ko ia na‘á naʻe fekau ʻa e kau akó ke nau teuteu mai ha kiʻi vaka ke heka ki ai, he naʻe feteketekeʻi mai ʻa e kakai̇́ kiate ia."
        },
        {
          "number": "10",
          "text": "He kuo fakamo‘ui ‘e Si̇̄sū ha kakai tokolahi, pea ko ia naʻe feta‘ota‘omi mai ai kiate ia ʻa e kakai mahaki kotoa pē, na‘a lava, ke nau ki‘i lave pē kiate ia."
        },
        {
          "number": "11",
          "text": "Pea ka mamata kia Si̇̄sū ʻakinautolu na‘e ma‘u ‘e he ngaahi laumālie ‘uli̇́, naʻa nau fakatōmape‘e atu kiate ia ʻo kalanga, ‟Ko e ʻAlo koe ʻo e ‘Otuá!”"
        },
        {
          "number": "12",
          "text": "Ka na‘e fekau ‘e Si̇̄sū ʻa e ngaahi laumālie ‘uli̇́ ke ‘oua te nau fakahāaʻi ia."
        },
        {
          "number": "13",
          "text": "Pea ʻalu hake ʻa Si̇̄sū ki ha moʻunga, ʻo ne ui mai ʻakinautoluu na‘e finangalo ki ai̇́. Pea nau omi kiate ia."
        },
        {
          "number": "14",
          "text": "Pea naʻe fakanofo ʻa e toko hongofulu mā uá, ʻo ne fakahingoa ko e kau ʻApositolo, koeʻuhi̇̄ ke nau nofomaʻu ʻiate ia pea ke ne fekau atu kinautolu ke nau ō ki he kakai̇́ ʻo malanga."
        },
        {
          "number": "15",
          "text": "Peá ke nau ma‘u foki ʻa e mafai ke kapusi tēvolo."
        },
        {
          "number": "16",
          "text": "Ko ʻeni ia ʻa e toko hongofulu-mā-ua na‘á ne fili̇́: Ko Saimone (ʻa ia na‘á ne fakahingoa ko Pitá.)"
        },
        {
          "number": "17",
          "text": "Ko Sēmisi foha ʻo Sēpeti̇́ pea mo hono tokoua ko Sioné (na‘e fakahingoa kinaua ‘e Si̇̄sū ko e ongo Poanesi, ʻa ia ko e pehē: ko e ongo foha ʻo Fatulisi.)"
        },
        {
          "number": "18",
          "text": "Ko ʻAnitelū, mo Filipe, mo Pātolomiu, mo Mātiu, mo Tōmasi, mo Sēmisi ko e foha ʻo ‘Alefiusi̇́, mo Tatiusi, mo Saimone ko e mamahi‘i fonuá;"
        },
        {
          "number": "19",
          "text": "Pea mo Siutasi ‘Isikāliote, ʻa ē na‘á ne lavakiʻi iá."
        },
        {
          "number": "20",
          "text": "Pea naʻe hūatu ia ki ha fale, pea kuo toe fakatahamai ha fuʻu kakai tokolahi, ʻo ‘ikai maʻu ha faingamālie ʻo Si̇̄sū mo ʻene kau akó ke ma‘u ha me‘atokoni."
        },
        {
          "number": "21",
          "text": "Pea fanongo ai hono fāmili̇́, pea nau omi leva ke ʻave ia, koeʻuhi̇̄ ko ʻenau pehē: ‟Kuo hē hono ʻatamai̇́!”"
        },
        {
          "number": "22",
          "text": "Pea na‘e ʻi ai mo e kau faiako Lao ʻa Mōsese naʻe omi mei Selusalema ʻo nau pehē: ‟Kuo ma‘u ʻa Si̇̄sū ‘e he pule ʻo e fangatēvoló!” Pea pehē ‘e he ni‘ihi, ‟Ko e pule ʻo e fangatēvoló kuó ne ‘oange kia Si̇̄sū hono ivi kapusi tēvoló!”"
        },
        {
          "number": "23",
          "text": "Pea ui mai ‘e Si̇̄sū ʻa e kakai̇́, ʻo ne fai ange kiate kinautolu ʻa e talanoa fakatātā ko ʻeni̇́: ‟‘E lava fēfē ‘e Sētane ke ne kapusi ʻa Sētane?"
        },
        {
          "number": "24",
          "text": "He ka ʻi ai ha pule‘anga ‘oku māvahevahe mo fetuʻusi, pea ‘e holo leva ʻa e pule‘anga ko iā."
        },
        {
          "number": "25",
          "text": "Pea ka ai ha fāmili ‘oku māvahevahe mo fetuʻusi, pea ‘e ‘ikai tolonga ia, ka ‘e movete, pea ko hono ngatá ia."
        },
        {
          "number": "26",
          "text": "Ko ia, ka fepaki ʻa Sētane mo Sētane, pea ko e ʻauha leva ia ʻa e pule‘anga ʻo Sētané."
        },
        {
          "number": "27",
          "text": "‘E ‘ikai foki lava ke hū ha taha ki ha fale ʻo ha to‘a ʻo fa‘ao ʻene koloá ‘okapau kuo te‘eki ke ne ha‘i ʻa e to‘á. Ko ia ne ka toki ha‘i ʻa e to‘á, te ne lava ai ʻo faʻao ʻa e koloa ʻa e to‘á."
        },
        {
          "number": "28",
          "text": "Ko hono mo‘oni̇́ ʻeni ‘oku ou tala atú, ‘e lava ke fakamolemole‘i ʻa e angahala kotoa pē ʻa ha taha, ʻo a‘u ki ha‘ane lea kovi ki he ‘Otuá."
        },
        {
          "number": "29",
          "text": "Ka ‘okapau te ne lea kovi ki he Laumālie Mā‘oni‘oni̇́, ‘e ‘ikai toe lava ke fakamolemole‘i ia. Kuó ne halaia ʻi ha angahala taʻengata.”"
        },
        {
          "number": "30",
          "text": "Naʻe lea pehē ʻa Sīsuú, koeʻuhi̇̄ ko e pehē ‘e he kakai̇́, ‟Kuo ma‘u ia ‘e ha laumālie ʻuli!”"
        },
        {
          "number": "31",
          "text": "Pea na‘e omi kia Si̇̄sū ʻa ʻene fa‘eé mo hono ngaahi tokouá, ʻo nau tutuʻu pē mei tuʻa, ʻo fekau atu ki fale ke ne ha‘u."
        },
        {
          "number": "32",
          "text": "Pea pehē ange ‘e he kakai na‘á nau nofo takatakai kiate iá, ‟Ko ho‘o fa‘eé ē mo ho ngaahi tokouá ʻi tuʻa. ‘Oku nau fiemaʻu mai koe!”"
        },
        {
          "number": "33",
          "text": "Pea folofola ʻa Si̇̄sū, ‟Ko hai koā ʻa ʻeku fa‘eé mo hoku ngaahi tokouá?”"
        },
        {
          "number": "34",
          "text": "Pea naʻe sio takai ki he kakai̇́, ʻo ne toki folofola kiate kinautolu, ‟Ko ʻeni ia ʻeku fa‘eé mo hoku ngaahi tokouá."
        },
        {
          "number": "35",
          "text": "Ka ai ha taha te ne fai ʻa e finangalo ʻo e ‘Otuá, ko hoku tokouá ia, mo hoku tuofefiné, pea mo ʻeku fa‘eé.”"
        }
      ],
      "4": [
        {
          "number": "1",
          "text": "Pea toe fai ‘e Si̇̄sū ʻene faiako ʻi he matātahi ʻo e Tahi Kāleli̇́. Pea kuo fakataha mai kiate ia ha fu‘u kakai tokolahi. Ko ia, naʻe heka ʻa Si̇̄sū ki ha vaka ‘o nofo mei tahi, kae tutuʻu pē ʻa e kakai̇́ mei he matātahi̇́."
        },
        {
          "number": "2",
          "text": "Pea na‘e lahi ʻa e ngaahi talanoa fakatātā na‘á ne ako‘i ʻaki kinautolu. ʻI heʻene faiakó, naʻá ne pehē kiate kinautolu,"
        },
        {
          "number": "3",
          "text": "‟Mou fanongo mai! Tokua na‘e ʻi ai ha tangata na‘e ʻalu ko e fai ʻene ngoue."
        },
        {
          "number": "4",
          "text": "Pea ʻi he laku atu ʻene pulopulá, naʻe ngangana ʻa e ni‘ihi ki he veʻehalá, pea puna mai ʻa e fanga manupuná ‘o kai ia ‘o ‘osi."
        },
        {
          "number": "5",
          "text": "Pea ngangana ʻa e pulopula ‘e ni‘ihi ki ha feitu‘u makamaka, ʻaʻa ia na‘e manifi ai ʻa e kelekelé, pea vave ʻene tupú koeʻuhi̇̄ ko e ʻikai matolu ai ʻa e kelekelé."
        },
        {
          "number": "6",
          "text": "Ka ʻi he hopo hake ʻa e laʻaá, naʻe mae leva ia, he naʻe te‘eki ke loloto hono aká."
        },
        {
          "number": "7",
          "text": "Pea ngangana ʻa e pulopula ‘e ni‘ihi ki ha loto vao talatala, pea tupu hake ia. Kae faifai̇́ pea kāsia ia ʻi he vao talatalá, ‘o ‘ikai ke fua."
        },
        {
          "number": "8",
          "text": "Pea ngangana ʻa e pulopula ‘e ni‘ihi ki he kelekele lelei̇́. Pea fisiki hake ia ‘o tupu, pea fua lahi, ‘o fua tolungofulu ʻa e ni‘ihi, pea onongofulu ʻa e ni‘ihi, pea teau ʻa e ni‘ihi.”"
        },
        {
          "number": "9",
          "text": "Pea toki folofola ʻa Si̇̄sū kiate kinautolu, ‟Ko kimoutolu ‘oku maʻu telingá, ke mou fanongo mai!”"
        },
        {
          "number": "10",
          "text": "Pea ʻi he nofo pē ʻa Si̇̄sū mo e toko hongofulu mā uá mo ʻene kau ako kehé, naʻa nau kole ange ki ai ke ne faka‘uhinga‘i ange mu‘a ʻene ngaahi talanoa fakatātā kuo fai̇́."
        },
        {
          "number": "11",
          "text": "Pea pehē ange ‘e Si̇̄sū, ‟Kuo tuku kiate kimoutolu ke mou ‘ilo ʻa e meʻa fufū ‘o e Pule‘anga ‘o e ‘Otuá. Ka ki he kakai ʻoku ʻi tuʻá, ‘oku tala fakatātā pē kiate kinautolu ʻa e me‘a kotoa;"
        },
        {
          "number": "12",
          "text": "Koeʻuhi̇̄ he,"
        },
        {
          "number": "13",
          "text": "Na‘e toki talaange ‘e Si̇̄sū kiate kinautolu, ‟Kuo ʻikai koā ke mahino ʻa e talanoá ni? Kapau ‘oku ‘ikai ‘uhinga kiate kimoutolu ʻa e tala fakatātā ko eni̇́, pea ‘e toe mahino fēfē ai kiate kimoutolu ha talanoa fakatātā?"
        },
        {
          "number": "14",
          "text": "Ko ʻeni, ko e tangata ngoué, ‘okú ne laku atu ʻa e pulopulá, ʻa ia ko e Folofola ʻa e ʻOtuá."
        },
        {
          "number": "15",
          "text": "Pea ko e kakai ‘e ni‘ihi, ‘oku nau hangē ko e pulopula na‘e ngangana ki he veʻehalá. Ko ʻenau fanongo pē ki he Folofolá, kuo ha‘u leva ʻa Sētane ‘o fa‘ao ia meiate kinautolu."
        },
        {
          "number": "16",
          "text": "Ko e ni‘ihi, ‘oku nau hangē ko e pulopula ko ē na‘e ngangana ki he feitu‘u makamaká. Ko ʻenau fanongo pē ki he Folofolá, pea nau tali fiefia."
        },
        {
          "number": "17",
          "text": "Ka ‘oku ‘ikai aka loloto ia ʻi heʻenau moʻui̇́, pea ko ia, ‘oku ‘ikai tolonga. Ka tō mai ha faingata‘a pē ha fakatanga, pea vave leva ʻenau fo‘i̇́."
        },
        {
          "number": "18",
          "text": "Ko e ni‘ihi, ‘oku nau hangē ko e pulopula na‘e laku ki he loto vao talatalá. ‘Oku nau fanongo ki he Folofolá."
        },
        {
          "number": "19",
          "text": "Ka ko e lotomoʻua ki he ngaahi me‘a ‘o māmani̇́, mo e mānumanu ki he koloá mo e ngaahi me‘a kehekehé, ʻokú ne kāsia ʻa e Folofolá ‘o ‘ikai ai hano fua."
        },
        {
          "number": "20",
          "text": "Ka ‘oku ʻi ai leva mo e kakai, ‘oku nau hangē ko e pulopula na‘e ngangana ki he kelekele lelei̇́. ‘Oku nau fanongo ki he Folofolá ʻo nau tali fiefia, pea toki fua ia he‘enau moʻui̇́. ‘Oku fua tolungofulu ʻa e ni‘ihi, pea fua onongofulu ʻa e ni‘ihi, pea a‘u pē ‘o fua teau ʻa e ni‘ihi.”"
        },
        {
          "number": "21",
          "text": "Pea folofola ʻa Sisu kiate kinautolu, ‘o pehē: ‟‘E tutu koā ‘e ha taha ha maama pea naʻe fakafo‘ohifo ai ha ngeʻesi puha? Pē te ne tuku ki ha lalo mohenga? ‘Ikai kuo pau te ne fokotu‘u ia ki he tuʻunga maamá?"
        },
        {
          "number": "22",
          "text": "‘Ilonga ha me‘a ‘oku fufū, ‘e ‘ilo. ‘Ilonga ha me‘a ‘e ʻufiʻufiʻi, ‘e toʻo hono ʻufiʻufiʻi."
        },
        {
          "number": "23",
          "text": "Ko kimoutolu ʻoku maʻu telingá, ke mou fanongo mai!”"
        },
        {
          "number": "24",
          "text": "Pea naʻe hoko atu ʻo ne pehē kiate kinautolu, ‟Mou tokanga ki he ngaahi me‘a ‘oku mou fanongo ki ai̇́! He ko e meʻafua te mou fua ʻaki ki ha taha kehe, ko ia pē ‘e fua ʻaki kimoutolu, pea ʻe toe lahi hake ai."
        },
        {
          "number": "25",
          "text": "He ko ia ‘oku ʻi ai ha‘ane me‘á, ‘e toe ‘oange ki ai mo ha me‘a. Pea ko ia ‘oku ‘ikai ha‘ane me‘á, na‘á mo ʻene ki‘i me‘a ‘okú ne maʻú, ‘e fa‘ao meiate ia.”"
        },
        {
          "number": "26",
          "text": "Pea naʻe toe folofola, ‟Ko e Pule‘anga ‘o e ‘Otuá, ‘oku hangē ko ha tangata na‘á ne tō ha pulopula heʻene ngoué."
        },
        {
          "number": "27",
          "text": "Pea mohe pē ʻa e tangatá mo ʻā hake, kae fisiki hake pē ʻa e pulopulá ‘o tupu, ka ‘oku ‘ikai ‘ilo ‘e he tangatá pē ʻoku anga fēfē ʻene tupú."
        },
        {
          "number": "28",
          "text": "‘Oku ‘ai pē ‘e he kelekelé ʻiate ia pē, ʻa e pulopulá, ke tupu hake ‘o fua; he ‘oku fuofua ʻasi ʻa e laú, pea fisi, pea toki fua leva."
        },
        {
          "number": "29",
          "text": "Pea ʻi heʻene a‘u ki he ututaʻú, kuo motu‘a ʻa e fuá, pea toki hanga leva ‘e he tangatá, ‘o toli.”"
        },
        {
          "number": "30",
          "text": "Pea toe folofola ‘e Si̇̄sū kiate kinautolu, ‟Te tau fakatatau ki he hā ʻa e Pule‘anga ‘o e ‘Otuá? Te tau fakatātā ʻaki ia ʻa e hā?"
        },
        {
          "number": "31",
          "text": "‘Oku hangē ia ko ha tenga‘i mūsitá, ʻa ia ko e tenga fuosi‘i taha ia, ʻe ala tō ki he kelekelé."
        },
        {
          "number": "32",
          "text": "Ka ‘oka to‘o ia ‘e ha taha ‘o tō ki he kelekelé, pea fuoloa si‘i pē kuo tupu ia ‘o lahi ange he ʻakau kotoa pē ʻi hono fa‘ahingá, pea toki puna mai ʻa e fanga manupuná ‘o nofo ʻi he malumalu hono ngaahi va‘á.”"
        },
        {
          "number": "33",
          "text": "Na‘e lahi foki ʻa e ngaahi talanoa fakatātā pehē na‘e fai ‘e Si̇̄sū ki he kakai̇́, ka na‘á ne ngāue‘aki pē ‘o fakatatau ki he‘enau lava ke maaʻusia hono ‘uhingá."
        },
        {
          "number": "34",
          "text": "Na‘á ne ngāueʻaki ma‘u pē ʻa e ngaahi talanoa fakatātā ʻi heʻene malangá. Pea ko ʻene nofo pē mo ʻene kau akó, pea naʻe toki faka‘uhingaʻi kiate kinautolu ʻa e me‘a kotoa pē."
        },
        {
          "number": "35",
          "text": "Pea ʻi he efiafi hifo ʻa e ʻaho ko iā, pea folofola ʻa Si̇̄sū ki he‘ene kau akó, ‟Tau ō ki he kauvai ʻe tahá.”"
        },
        {
          "number": "36",
          "text": "Pea nau tukuange leva ʻa e kakai̇́ ke mātuku atu, ka nau heka ai pē mo Si̇̄sū ʻi he vaká, pea naʻe ai foki mo ha ngaahi vaka kehe naʻe folau fakataha mo ia."
        },
        {
          "number": "37",
          "text": "Kae fakafokifā, naʻe tō mai ha matangi mālohi, pea fasi ʻa e peaú ‘o hake ki vaka, pea kamata ke ngoto ʻa e vaká."
        },
        {
          "number": "38",
          "text": "Ka ‘oku mohe pē ʻa Si̇̄sū ʻo ʻolunga ki ha meʻa fakamolū, he taumuli̇́. Pea fafangu ia ‘e he kau akó, ʻo nau pehē kiate ia, ‟Tangata‘eiki! ‘Oku ‘ikai te ke tokanga koā ki he‘etau mei maté!”"
        },
        {
          "number": "39",
          "text": "Pea tuʻu hake ʻa Si̇̄sū ‘o ne taʻofi ʻa e matangi̇́ pea mo e tahi̇́, ʻo ne folofola ki he peaú, ‟Nonga ā ʻoua ʻe toe ngaue.” Pea nonga leva ʻa e matangi̇́, pea malū mo e tahi̇́."
        },
        {
          "number": "40",
          "text": "Pea toki pehē ‘e Si̇̄sū ki he kau akó, ‟Ko e hā naʻe pehē fau ai̇ hoʻomou manavaheé? Kuo teʻeki pē koā ke mou tui̇?”"
        },
        {
          "number": "41",
          "text": "Ka naʻa nau fu‘u manavahē ʻaupito, ‘o nau fepehēʻaki, ‟Ko hai nai ʻa e tangata ko ʻeni̇́? He na‘a mo e matangi̇́ mo e peaú ‘oku nau fakaongo kiate ia?”"
        }
      ],
      "5": [
        {
          "number": "1",
          "text": "Pea nau a‘u atu ki he kauvai ʻe tahá, ki he feituʻu ‘o e kau Kelasini̇́."
        },
        {
          "number": "2",
          "text": "Pea ʻi he hifo atu ʻa Si̇̄sū mei vaká, naʻe fakafetaulaki mai kiate ia ha tangata mei honau ngaahi faʻitoká, ʻa ia naʻe uluisino ai ha laumālie ʻuli;"
        },
        {
          "number": "3",
          "text": "Ko e tangatá ni, na‘e nofo holo pē he ngaahi fa‘itoká, pea naʻe ʻikai lava ʻe ha taha ke haʻiʻaki ia ha meʻa, ʻo aʻu pē ki ha sēini ukamea."
        },
        {
          "number": "4",
          "text": "He kuo tā tuʻo lahi hano ha‘i sēini hono nimá mo hono va‘é, mo ʻene toutou motuhi pē ʻe ia ʻa e seini̇́ pea mo e ngaahi ukamea na‘e ha‘i ʻaki hono ongo va‘é, pea na‘e ‘ikai ha taha te ne lava ke mapule‘i ia."
        },
        {
          "number": "5",
          "text": "Pea ko e ʻaho mo e pō mo ʻene ʻalu takai pē he ngaahi fa‘itoká mo e ngaahi moʻungá ‘o kaikaila holo ai mo ne fakalaveaʻi pē ia ʻaki ʻa e maka."
        },
        {
          "number": "6",
          "text": "Pea ʻi heʻene sio mei he mama‘ó kia Si̇̄sū, naʻá ne lele ‘o tō tūʻulutui atu kiate ia."
        },
        {
          "number": "7",
          "text": "Pea naʻe kalanga le‘olahi, ʻo pehē: ‟‘E Si̇̄sū, ʻAlo ‘o e ‘Otua Fungani̇́! ‘Oku ou kole fakamātoato atu ʻi he huafa ‘o e ‘Otuá ke ʻoua te ke fakamamahi‘i au!”"
        },
        {
          "number": "8",
          "text": "Ko ʻene kaila peheé, he kuo ‘osi folofola ʻa Si̇̄sū kiate ia, ‟ʻA e Laumālie ʻuli! Hū kitu‘a mei he tangatá!”"
        },
        {
          "number": "9",
          "text": "Pea ʻeke ange ‘e Si̇̄sū kiate ia, ‟Ko hai ho hingoá?” Pea naʻe talaange, ‟Ko hoku hingoá ko Kongakau, he ‘oku mau tokolahi.”"
        },
        {
          "number": "10",
          "text": "Pea naʻe toe kole fakamātoato kia Si̇̄sū ke ‘oua muʻa te ne fekau kinautolu ke nau mavahe mei he feituʻu ko iā."
        },
        {
          "number": "11",
          "text": "Pea na‘e ʻi ai ha fanga puaka tokolahi na‘e huohua he tafatafa moʻungá, he feitu‘u ko iā."
        },
        {
          "number": "12",
          "text": "Pea kole ange ‘e he ngaahi laumālie ʻuli̇́ kia Si̇̄sū, ‟Fekau mu‘a ke mau hū ki he fanga puaká.”"
        },
        {
          "number": "13",
          "text": "Pea fakangofua kinautolu ‘e Si̇̄sū, ke nau mavahe mei he tangatá, ‘o hū ki he fanga puaká. Pea feleleʻi hifo leva ʻa e fanga puaká, he tafa moʻungá ki tahi̇, ‘o nau melemo ai. Ko e tokolahi‘o e fanga puaká, na‘e feʻunga nai mo e toko uaafe."
        },
        {
          "number": "14",
          "text": "Pea feholaki ʻa e kau tauhi puaká ‘o tala ki he kakai̇́, ʻi kolo mo ʻuta, ʻa e me‘a kuo hokó. Pea naʻe omi ʻa e kakai̇́ ke vakai ki he meʻa kuo hokó."
        },
        {
          "number": "15",
          "text": "Pea ʻi heʻenau a‘u mai kia Sīsuú, tā ‘oku tangutu lelei atu ai ʻa e tangata na‘e ma‘u ‘e he ngaahi kongakau laumālie ʻuli̇́, kuo ʻai vala pea kuo ʻatamai lelei. Pea na‘á nau manavahē ai."
        },
        {
          "number": "16",
          "text": "Ko kinautolu na‘e sio ki he me‘a na‘e hokó, na‘á nau talanoa‘i ia ki he kakai kehé; ʻa e meʻa naʻe hoko ki he tangata naʻe uluisino ai ʻa e laumālie ʻuli̇́ pea pehē pē ki he me‘a na‘e hoko ki he fanga puaká."
        },
        {
          "number": "17",
          "text": "Pea na‘á nau kole kia Si̇̄sū ke ne ʻalu atu mu‘a mei honau fonuá."
        },
        {
          "number": "18",
          "text": "Pea ʻi he heka ʻa Si̇̄sū ki he vaká, naʻe kole ange ‘e he tangata na‘e ma‘u ‘e he ngaahi laumālie ʻuli̇́, ‟‘Ai mu‘a ke ta ō!”"
        },
        {
          "number": "19",
          "text": "Ka na‘e ‘ikai loto ʻa Si̇̄sū ke na ō, ‘o ne pehē kiate ia, ‟‘Oua! Foki pē koe ki ʻapi ki ho fāmili̇́ mo ho kakai̇́ ‘o tala kiate kinautolu ʻa e ‘ofa kuo fai ma‘au ‘e he ʻEiki̇́.”"
        },
        {
          "number": "20",
          "text": "Pea talu ai ʻa e foki ʻa e tangatá ‘o talanoa‘i holo ʻi Tikapolusi ʻa e ngāue lahi kuo fai ‘e Si̇̄sū ma‘á ná. Pea naʻe ‘ohovale lahi ʻa e kakai na‘e fanongo ai̇́."
        },
        {
          "number": "21",
          "text": "Pea naʻe toe tuku folau ʻa Si̇̄sū ki he kauvai ‘e tahá. Pea fakataha mai kiate ia ha fu‘u kakai tokolahi ki he matātahi̇́."
        },
        {
          "number": "22",
          "text": "Pea ha‘u ai ʻa e taha ʻo e kau pule falelotú, ko Sailosi hono hingoá, pea ʻi heʻene mamata kia Si̇̄suú naʻá ne fakatōmape‘e atu ki hono vaʻé,"
        },
        {
          "number": "23",
          "text": "‘O ne kole fakamātoato kiate ia, ʻo pehē: ‟Ko si‘oku ki‘i ‘ōfefiné, ‘oku puke lahi ʻaupito. Me‘a mai muʻa ‘o hilifaki ho nimá kiate ia ka e mo‘ui!”"
        },
        {
          "number": "24",
          "text": "Peá na kamata ō atu mo Si̇̄sū. Pea naʻe muimui atu ha kakai tokolahi ʻo feteketeke‘i mai kiate ia."
        },
        {
          "number": "25",
          "text": "Pea na‘e ʻi ai ha fefine, kuo ta‘u ‘e hongofulu-mā-ua ʻene puke he ʻautotó."
        },
        {
          "number": "26",
          "text": "Pea ko e kau toketā tokolahi kuo nau faito‘o ia, pea kuo ‘osi ʻene pa‘angá hono totongi kinautolu mo e ‘ikai pē ke sai, kae faka‘au pē ke toe lahi ange hono faingata‘a‘iá."
        },
        {
          "number": "27",
          "text": "Pea kuo fanongo ʻa e fefiné he ngaahi talanoa kia Sīsuú, ‘o ne ʻalu atu mei hono tuʻá, he lotolotonga ‘o e kakai̇́, ‘o ala atu ki hono kofú."
        },
        {
          "number": "28",
          "text": "He na‘á ne fakakaukau loto ‘o pehē: ‟Kapau te u ala atu pē ki hono kofú, te u mo‘ui ai pē.”"
        },
        {
          "number": "29",
          "text": "Tuaiekemo kuo matu‘u ʻene ʻautotó, pea naʻe ongo‘i hono sinó kuo fakamoʻui ia mei hono mahaki̇́."
        },
        {
          "number": "30",
          "text": "Ka na‘e ongo‘i leva ‘e Si̇̄sū kuo ʻalu atu meiate ia ha ivi fakamo‘ui, pea naʻe tafoki hake ki he kakai̇́, ʻo ne pehē kiate kinautolu, ‟Ko hai na‘e ala mai ki hoku kofú?”"
        },
        {
          "number": "31",
          "text": "Pea pehēange ‘e heʻene kau akó kiate ia, ‟‘Okú ke meʻa‘i pē ʻa e feteketekeʻi mai ʻa e kakai̇́. Ko e hā ‘okú ke toe fehu‘i ai pē ko hai na‘e ala mai̇́?”"
        },
        {
          "number": "32",
          "text": "Ka naʻe vakavakai holo pē ʻa Si̇̄sū pē ko hai na‘e ala ange kiate ia."
        },
        {
          "number": "33",
          "text": "Pea ʻi he ‘ilo ‘e he fefiné ʻa e me‘a kuo hoko kiate iá, naʻá ne tetetete heʻene ilifiá, ‘o ne haʻu ʻo tō hifo he veʻe va‘e ‘o Si̇̄suú ‘o fakahā ange kotoa e mo‘oni ʻa e meʻa kuo hoko kiate iá."
        },
        {
          "number": "34",
          "text": "Pea folofola ʻa Si̇̄sū, ‟Fefine, kuo fakamo‘ui koe koeʻuhi̇̄ ko ho‘o tui̇́. ʻAlu fiemālie ā, he kuó ke mo‘ui mei ho mahaki̇́.”"
        },
        {
          "number": "35",
          "text": "Pea lolotonga ʻa e kei lea ʻa Sīsuú, mo e omi ha ni‘ihi mei he ʻapi ʻo Sailosi̇́, ʻa e pule falelotú, ʻo fakahā ange, ‟Kuo mate ho ‘ōfefiné. ‘Oua te ke toe fakahoha‘asi ʻa e tangata‘eiki̇́!”"
        },
        {
          "number": "36",
          "text": "Ka na‘e ‘ikai tokanga ʻa Si̇̄sū ki he‘enau laú, ka naʻe talaange kia Sailosi, ‟‘Oua ‘e hoha‘a ho lotó, ka ke tui pē.”"
        },
        {
          "number": "37",
          "text": "Pea naʻe ‘ikai ke ne loto ke nau toe ō mo ha ni‘ihi, tukukehe pē ʻa Pita, mo Sēmisi, mo Sione ko e tokoua ʻo Sēmisi̇́."
        },
        {
          "number": "38",
          "text": "Pea ʻi heʻenau a‘u ki he ʻapi ‘o e pule falelotú, naʻa nau mamata ki ha vālautuʻu, ko e kakai naʻa nau tangi mo tēngihia le‘olahi."
        },
        {
          "number": "39",
          "text": "Pea hū atu ʻa Si̇̄sū ki fale, ʻo ne folofola kiate kinautolu, ‟Ko e hā fua hoʻomou vālautuʻú? Ko e hā ‘oku mou tangi ai̇́? ‘Oku ‘ikai ke mate ʻa e ki‘i ta‘ahiné, ka ʻoku mohe pē.”"
        },
        {
          "number": "40",
          "text": "Pea kamata manuki‘i ia ‘e he kakai̇́, ka naʻá ne fekau ke nau hū kotoa kitu‘a. Pea naʻe ‘ave pē ʻa e tamai mo e fa‘ē ʻa e ki‘i ta‘ahiné, mo ʻene kau ako naʻa nau ōmai̇́, ‘o nau hū ki he loki na‘e tokoto ai ʻa e ki‘i ta‘ahiné."
        },
        {
          "number": "41",
          "text": "Pea ala atu leva ʻa Si̇̄sū ki he nima ‘o e ki‘i ta‘ahiné, ʻo ne folofola, ‟Tālita kumi!” ʻA ia ko hono ‘uhingá, ‟Ta‘ahine, ʻoku ou tala kiate koe, ke ke tuʻu hake!”"
        },
        {
          "number": "42",
          "text": "Pea tuʻu hake leva ʻa e ki‘i ta‘ahiné ‘o kamata laka holo (naʻá ne taʻu taha-ua nai). Pea na‘e mātuʻaki fakatumutumu ai ʻa e kakai̇́."
        },
        {
          "number": "43",
          "text": "Ka na‘e tuʻutuʻuni ‘e Si̇̄sū ke ‘oua na‘á nau talanoa ki ha taha ʻa e me‘a kuo hokó. Pea ne fekau ke nau ‘oange ki he ki‘i ta‘ahiné, ha me‘a ke ne kai."
        }
      ],
      "6": [
        {
          "number": "1",
          "text": "Pea mavahe ʻa Si̇̄sū mei he feitu‘u ko iá ‘o naʻe ʻalu ki hono koló, pea muimui ai pē ʻene kau akó."
        },
        {
          "number": "2",
          "text": "Pea a‘u ki he Sāpaté ko iā, pea kamata faiako ʻa Si̇̄sū he falelotú. Pea fakatumutumu ai ʻa e tokolahi na‘e fanongo ki he‘ene faiakó, ‘o nau fe‘ekenaki, ‟Naʻe maʻu mei fē ʻe he tangatá ni ʻa e ngaahi me‘á ni? Na‘á ne ma‘u mei fē ʻa e fu‘u poto ko ʻeni ‘okú ne fai ʻaki ʻene ngaahi maná?"
        },
        {
          "number": "3",
          "text": "‘Ikai ko e tufungá eni, ʻa e tama ʻa Melé, pea ko e tokoua ‘o Sēmisi mo Siosifa mo Siutasi mo Saimoné? ‘Ikai ‘oku nofo heni hono tuofāfiné?” Pea naʻe faingataʻa ke nau tali ʻa e ngaahi meʻa naʻá ne fai̇́."
        },
        {
          "number": "4",
          "text": "Pea pehē ange ‘e Si̇̄sū, ‟Ko e palōfita kotoa pē, ‘oku faka‘apa‘apa‘i ia ‘e he kakai̇́, ʻi he feitu‘u kotoa, tukukehe pē hono kakai totonu ‘o‘oná, ʻa hono kāingá, mo hono fāmili̇́.”"
        },
        {
          "number": "5",
          "text": "Pea na‘e ‘ikai loko lava ‘e Si̇̄sū ‘o fai ha mana he koló. Ko e kiʻi ni‘ihi tokosi‘i pē na‘e puke, na‘á ne hilifaki hono nimá kiate kinautolu ‘o fakamo‘ui."
        },
        {
          "number": "6",
          "text": "Pea na‘e fakatumutumu ʻaupito ʻa Si̇̄sū ʻi he‘enau ta‘e tuí. Ko ia, naʻe ʻalu takaiʻa Si̇̄sū mei he kolo ki he kolo, ʻo faiako."
        },
        {
          "number": "7",
          "text": "Pea na‘e ui mai ‘e Si̇̄sū ʻa e toko hongofulu mā uá, ‘o fekau ke nau tautau toko ua atu ki he kakai̇́. Pea naʻe ‘oange kiate kinautolu ʻa e mafai ke pule‘i ʻa e ngaahi laumālie ʻuli̇́."
        },
        {
          "number": "8",
          "text": "Na‘á ne tuʻutuʻuni foki kiate kinautolu, ‟‘Oua te mou ō mo ha toe me‘a, ka ko homou tokotokó pē. ‘Oua te mou ō mo ha me‘akai, pē ko ha kato ‘oho, pē faʻo ha pa‘anga homou kató."
        },
        {
          "number": "9",
          "text": "Mou tui pē ha senitolo, kae ʻoua te mou ō mo ha vala fetongi.”"
        },
        {
          "number": "10",
          "text": "Pea naʻe toe pehē kiate kinautolu, ‟‘Ilonga ha ʻapi ‘e talitali lelei ai kimoutolu, pea mou nofo ai, kae‘oua ke mou hiki mei he kolo ko iā."
        },
        {
          "number": "11",
          "text": "‘Ilonga ha kolo ‘e ‘ikai talitali lelei ai kimoutolu mo ho‘omou malangá, pea mou hiki mei ai, ʻo mou tūtuuʻi ʻa e efu honau koló mei homou ʻaofivaʻé, ke hoko ko e faka‘ilonga kiate kinautolu.”"
        },
        {
          "number": "12",
          "text": "Pea ō atu ʻa e toko hongofulu mā uá ‘o malanga ki he kakai kotoa pē ke nau tafoki mei he‘enau ngaahi angahalá."
        },
        {
          "number": "13",
          "text": "Pea nau toe kapusi ʻa e fanga tēvolo tokolahi, mo tākai lolo ‘ōlive ʻa e tokolahi na‘e puke, ‘o fakamo‘ui kinautolu."
        },
        {
          "number": "14",
          "text": "Pea fanongo ai ʻa e tuʻi ko Hēlotá, he kuo pavake atu ʻa e ongoongo ‘o Si̇̄suú ʻi he feitu‘u kotoa pē, he naʻe pehē ʻe he niʻihi, ko Sione Papitaiso ʻa Si̇̄sū kuo toetuʻu mei he maté, pea ko e ‘uhinga ia, tokua, ‘o ʻene faimaná."
        },
        {
          "number": "15",
          "text": "Ka naʻe pehē ‘e he ni‘ihi, ko ‘Ilaisiā ia. Kae pehē ‘e he ni‘ihi ko e palōfitá, ‘o hangē ko ha palōfita he kuohili̇́."
        },
        {
          "number": "16",
          "text": "Ka ʻi he fanongo ai ʻa Hēlota, naʻá ne pehē ‘e ia, ‟Ko Sione Papitaiso pē ia, ʻa ē na‘á ku tuʻutuʻuni ke tuʻusi hono ʻulú, ka ko ʻeni kuo toetuʻu!”"
        },
        {
          "number": "17",
          "text": "He na‘e tuʻutuʻuni ‘e Hēlota ke puke ʻa Sione ‘o ha‘i pea li̇̄ ki he pilīsoné koeʻuhi̇̄ ko Hēlotiasi, ʻa ia na‘á ne mali mo iá, ka ko e uaifi ia ‘o hono tokouá, ko Filipe."
        },
        {
          "number": "18",
          "text": "He na‘e toutou tala pē ‘e Sione Papitaiso kia Hēlota, ‟‘Oku hala ho‘o nonofo mo e mali ho tokouá!”"
        },
        {
          "number": "19",
          "text": "Pea nofo ai pē ʻa Hēlotiasi ‘o lotokovi kia Sione, mo faka‘amu ke tāmate‘i mai ia. Ka na‘e ‘ikai ke lava."
        },
        {
          "number": "20",
          "text": "He na‘e teteki ʻa Hēlota kia Sione, ko ʻene ‘ilo ko e tangata angatonu ia mo mā‘oni‘oni, pea naʻe malu‘i ia. Na‘e loto pē ia ke fanongo malanga ‘ia Sione, neongo na‘e fa‘a puputuʻu ai hono lotó."
        },
        {
          "number": "21",
          "text": "Pea faifai̇́ naʻe maʻu ha faingamālie ʻo Helōtiasi. He ʻi he hoko ʻa e ʻaho ‘o Hēlotá, na‘e teuteu ʻe ia ha kātoanga maʻa e kau maʻulakanga fakapule‘anga kotoa pē, mo e kau ʻEikitaú, mo e kau māʻolunga ‘o Kālelí."
        },
        {
          "number": "22",
          "text": "Pea hū mai ʻa e tama ʻa Hēlotiasi̇́ ‘o tau‘olunga, pea mālie‘ia ai ʻa Hēlota mo ʻene kau fakaafé. Pea tō ai ʻa e folofola ʻa e tuʻi̇́ ki he ta‘ahiné, ‟Kole mai ha me‘a pē, pea te u ‘oatu ia ma‘au.”"
        },
        {
          "number": "23",
          "text": "Pea toki fuakava ange ʻa Hēlota ki ai, ‟Neongo pē ko e hā te ke kole mai̇́, te u ‘oatu ia ma‘au, ‘o a‘u pē ki he vaeuamālie hoku pule‘angá!”"
        },
        {
          "number": "24",
          "text": "Pea hū atu leva ʻa e ta‘ahiné kitu‘a ‘o ʻeke ange ki heʻene fa‘eé, ‟Ko e hā ha me‘a te u kolé?” Pea tali ‘e heʻene fa‘eé, ‟Kole ʻa e ʻulu ‘o Sione Papitaisó!”"
        },
        {
          "number": "25",
          "text": "Pea toe hū fakato‘oto‘o mai leva ʻa e ta‘ahiné ki he tuʻi̇́ ‘o talaange, ‟‘Oku ou loto ke ‘omi leva ma‘aku ʻa e ʻulu ‘o Sione Papitaisó ʻi ha laulau.”"
        },
        {
          "number": "26",
          "text": "Pea loto mamahi ʻaupito ai ʻa e tuʻi̇́, ka na‘e ‘ikai te ne lava ke fakafisi mei ai, koeʻuhi̇̄ he naʻe meʻa‘i ‘e he hou‘eiki̇́, ʻi he taumafá, ʻene fuakava naʻe fai̇́."
        },
        {
          "number": "27",
          "text": "Ko ia, naʻá ne fekau atu leva ha ka‘ate ke ʻalu mo e tuʻutuʻuni, ke ‘omi ʻa e ʻulu ‘o Sioné. Pea ʻalu ʻa e ka‘até ki he pili̇̄soné, ‘o tuʻusi ʻa e ʻulu ‘o Sioné;"
        },
        {
          "number": "28",
          "text": "Pea naʻe ‘omi ia ʻi ha laulau, ‘o ‘oange ki he ta‘ahiné, pea toki ‘oange ia ‘e he ta‘ahiné, ki heʻene fa‘eé."
        },
        {
          "number": "29",
          "text": "Pea fanongo ai ʻa e kau ako ʻa Sioné, pea nau omi leva ‘o ‘ave hono sinó ‘o tanu."
        },
        {
          "number": "30",
          "text": "Pea fakatahataha mai leva ʻa e kau ʻApositoló kia Si̇̄sū ‘o nau talanoa kiate ia ʻa e ngaahi me‘a kotoa naʻa nau fai̇́ mo e ngaahi me‘a na‘á nau malanga‘aki̇́."
        },
        {
          "number": "31",
          "text": "Ka koeʻuhi̇̄ naʻe kei fe‘alu‘aki ai ha kakai tokolahi, naʻe ‘ikai ai ha faingamālie ‘o Si̇̄sū mo ʻene kau akó ke ma‘u me‘atokoni. Pea pehē ange ‘e Si̇̄sū kiate kinautolu, ‟Tau ō mo au ki ha feitu‘u lōngonoá, ke tau ki‘i mālōlō ai.”"
        },
        {
          "number": "32",
          "text": "Pea nau tukufolau atu ʻi ha vaka ki he feitu‘u na‘e ngaongao ke fakaekinautolu pē."
        },
        {
          "number": "33",
          "text": "Ka ko e tokolahi ʻo e kakai̇́, ʻi heʻenau fakatokanga‘i ʻenau mavahe atú, naʻa nau lele lalo hake kinautolu ʻi ʻuta, mei he kolo kotoa pē, ‘o nau fua a‘u atu ‘ia Si̇̄sū, ki he feitu‘u ko iā."
        },
        {
          "number": "34",
          "text": "Pea ʻi he hifo atu ʻa Si̇̄sū mei he vaká, kuo tali mai ha fuʻu kakai tokolahi. Pea ake ai ʻa e ‘ofá ʻi hono lotó kiate kinautolu, he na‘á nau hangē ha fanga sipi ‘oku ‘ikai hanau tauhi̇́, ko ia, naʻá ne ako‘i ange kiate kinautolu ha ngaahi me‘a lahi."
        },
        {
          "number": "35",
          "text": "Pea ʻi heʻene efiafi hifó, pea omi ʻa e kau akó ‘o talaange kia Si̇̄sū, ‟Kuo tāito ʻa e laʻaá, pea ko e feituʻu mamaʻo eni."
        },
        {
          "number": "36",
          "text": "Fekau atu mu‘a ʻa e kakai̇́ ke nau ō ki he ngaahi ngoue‘anga takatakai̇́, mo e fanga ki‘i kolo ofi mai̇́, ‘o fakatau mei ai ha me‘a ke nau kai.”"
        },
        {
          "number": "37",
          "text": "Kae tali ‘e Si̇̄sū kiate kinautolu, ‟Mou ‘oange ʻekimoutolu ha me‘a ke nau kai.” Pea nau pehēange, ‟Ko ho loto koā ke mau ō ‘o fakatau ha mā feʻunga mo e pa‘anga siliva ‘e uangeau ʻo ʻange ke nau kai?”"
        },
        {
          "number": "38",
          "text": "Pea fehu‘i ange ‘e Si̇̄sū kiate kinautolu, ‟Ko ho‘omou fo‘i mā ‘e fiha ‘oku maʻú? Mou ō ‘o vakai.” Pea nau vakai ʻo ʻilo, pea nau pehē: ‟Ko e fo‘i mā ‘e nima mo e mata‘iika ‘e ua.”"
        },
        {
          "number": "39",
          "text": "Pea naʻe fekau ke nau fakanofonofo fakapupunga ʻa e kakai̇́ kotoa, he ko e feitu‘u musie ma‘ui‘ui ia."
        },
        {
          "number": "40",
          "text": "Ko ia naʻa nau tangutu ʻo tautau toko teau, mo tautau toko nimangofulu."
        },
        {
          "number": "41",
          "text": "Pea to‘o ‘e Si̇̄sū ʻa e fo‘i mā ‘e nimá mo e ongo mata‘iiká, pea naʻe hanga hake ki he langi̇́ ʻo fai ʻene fakafetaʻi, pea naʻe toki pakipaki ʻa e ngaahi foʻi mā ‘o ‘oange ki he‘ene kau akó, ke nau tufa ki he kakaí. Na‘á ne tufotufa foki mo e ongo mata‘iiká, ‘o ‘inasi ai ʻa e kakai kotoa pē."
        },
        {
          "number": "42",
          "text": "Pea na‘e kai kātoa pē ʻa e kakai̇́ ‘o mākona."
        },
        {
          "number": "43",
          "text": "Pea toki hanga ‘e heʻene kau akó ‘o tufi ʻa e toetoenga maá mo e iká, ‘o fonu ai ha ngaahi kato lalahi ‘e hongofulumāua."
        },
        {
          "number": "44",
          "text": "Pea ko e toko lahi ‘o e kakai na‘e kai he ngaahi fo‘i maá, ko e kakai tangata ‘e toko nima afe."
        },
        {
          "number": "45",
          "text": "Pea kouna leva ‘e Si̇̄sū ʻene kau akó ke nau heka ki he vaká ‘o mu‘omu‘a atu ki he kauvai ‘e tahá, ki Petesaita, ka naʻe tukuange ‘e ia ʻa e kakai̇́ ke nau mātuku."
        },
        {
          "number": "46",
          "text": "Pea hili ʻene tukuange ʻa e kakai̇́, pea naʻe toki ʻalu hake ki he moʻungá ke fai ʻene lotu."
        },
        {
          "number": "47",
          "text": "Pea ʻi heʻene efiafi poʻuli hifó kuo a‘u atu ʻa e vaká ki he loto mālie ‘o e tahi̇́, kae toe toko taha pē ʻa Si̇̄sū ʻi ʻuta."
        },
        {
          "number": "48",
          "text": "Pea fakatokanga‘i atu ‘e Si̇̄sū ‘oku faingata‘ā‘ia ʻa e kau akó ʻi hono ʻaloʻalo ‘o e vaká, he kuo angi mei mu‘a ʻa e matangi̇́. Pea ʻi he ngaahi houa ʻo e hengihengi̇́, naʻe toki ʻalu atu ʻa Si̇̄sū kiate kinautolu ‘okú ne hā‘ele atu he fukahi tahi̇́, ‘o ne faaiatu ke fakalaka he vaká."
        },
        {
          "number": "49",
          "text": "Ka ʻi he fakatokanga‘i atu ‘e he kau akó ʻene hāʻele he fukahi tahi̇́, naʻa nau mahalo ko ha tēvolo, ʻo nau fekālangaʻi."
        },
        {
          "number": "50",
          "text": "He na‘á nau mamata kotoa pē ki ai ʻo nau manavahē. Kae folofola mai leva ʻa Si̇̄sū kiate kinautolu, ‟Mou fiemālie pē! Ko au pē ia! ‘Oua ‘e manavahē!”"
        },
        {
          "number": "51",
          "text": "Pea ʻi heʻene heka hake ki vaká, naʻe malū leva ʻa e matangi̇́. Pea toki fakatumutumu ai ʻa e kau akó."
        },
        {
          "number": "52",
          "text": "He na‘e ‘ikai ke mahino kiate kinautolu ʻa e ‘uhinga ‘o e ngaahi fo‘i maá, koeʻuhi̇̄ he kuo mafasia honau lotó."
        },
        {
          "number": "53",
          "text": "Pea nau folau ai pē ki he kauvai̇́, ‘o tau ki he feitu‘u Kenesaleti̇́, ‘o no‘o ai honau vaká."
        },
        {
          "number": "54",
          "text": "Pea ʻi he‘enau hifo atu mei vaká, kuo ‘ilo ‘e he kakai̇́, ko Si̇̄sū eni."
        },
        {
          "number": "55",
          "text": "Pea nau feleleʻi mai mei he ngaahi feitu‘u fonua ko iā, ‘o fata mai ʻenau kau mahaki̇́ honau ngaahi mohengá, ki ha feitu‘u pē na‘á nau fanongo, ‘oku ʻi ai ʻa Si̇̄sū."
        },
        {
          "number": "56",
          "text": "‘Ilonga ha feituʻu naʻá ne ʻalu ki ai, ha kolo si‘i, pē kolo lahi, pē feituʻu tukuʻuta, na‘á nau ‘ave ʻenau kau mahaki̇́ ki he ngaahi feituʻu fefakatauʻaki̇́, ‘o kole kiate ia, ke tuku ke nau ki‘i ala muʻa he kapa hono pulupulú, pea ko kinautolu kotoa pē na‘e malave ki ai̇́, na‘e fakamo‘ui."
        }
      ],
      "7": [
        {
          "number": "1",
          "text": "Pea haʻu kia Si̇̄sū mei Selusalema ha kau Fālesi mo ha ni‘ihi he kau faiako Lao ʻa Mōsesé;"
        },
        {
          "number": "2",
          "text": "Pea nau fakatokanga‘i ʻa e niʻihi ʻene kau akó ʻoku nau maʻu meʻatokoni mo e nima ʻuli, ʻa ia naʻe teʻeki ke nau fanofano."
        },
        {
          "number": "3",
          "text": "He ko e kau Fālesí mo e kakai Siu kotoa pē, na‘e ‘ikai te nau kai kae‘oua kuo nau tomuʻa fai ʻa e ouau fanofanó, he naʻa nau piki ki he tukufakaholo ʻa e kau mātuʻa ʻo e lotú."
        },
        {
          "number": "4",
          "text": "Ko ia, ka nau ka foki mei he māketi̇́, naʻe ʻikai te nau kai, kaeʻoua kuo tomuʻa papitaiso honau nimá. Pea naʻe lahi mo e ngaahi ouau tukufakaholo pehē na‘á nau fai̇, ‘o hangē ko e papitaiso ʻo e ngaahi ipu, mo e ʻū kulo, mo e ʻū tikatele."
        },
        {
          "number": "5",
          "text": "Ko ia, naʻe ʻeke ange ‘e he kau Fālesi̇́ mo e kau faiako Lao ʻa Mōsesé kia Si̇̄sū, ‟Ko e hā ‘oku ‘ikai ke talangofua ai ho‘o kau akó ki he ngaahi tukufakaholo ʻa ʻetau ngaahi kui̇́? Ko e hā ‘oku nau kai ai mo e nima ʻuli̇́?”"
        },
        {
          "number": "6",
          "text": "Pea tali ʻe ia kiate kinautolu, ‟Tā ko e mo‘oni ʻo e mo‘oni ʻa e lau ʻa ‘Aisea ʻo kau kiate kimoutolú! Ko e toki kakai lotuloi kimoutolu, ‘o hangē pē ko ia kuo tohi̇́,"
        },
        {
          "number": "7",
          "text": "Ko e koto taʻeʻaonga pē ʻenau lotu mai kiate aú."
        },
        {
          "number": "8",
          "text": "‟‘Oku mou liʻaki ʻekimoutolu ʻa e ngaahi fekau ʻa e ‘Otuá ka mou pipiki he ngaahi tukufakaholo fakaetangatá.”"
        },
        {
          "number": "9",
          "text": "Pea naʻe folofola kiate kinautolu, ‟Ko e toki me‘a fakaʻulia ho‘omou teke‘i ʻa e folofola ʻa e ‘Otuá ka mou tauhi ho‘omou ngaahi tukufakaholo ʻamoutolu pē!"
        },
        {
          "number": "10",
          "text": "He naʻe pehē ʻe Mōsese, ‛Faka‘apa‘apa ki ho‘o tamai̇́ mo ho‘o fa‘eé,’ pea mo ʻeni foki, ‛Ka lea kovi ha taha ki heʻene tamai̇́ pē ko ʻene fa‘eé, kuo pau ke tāmate‘i ia.’"
        },
        {
          "number": "11",
          "text": "Ka ko kimoutolu ʻoku mou pehē: Ka ai ha me‘a ʻa ha taha na‘e mei ʻaonga ki heʻene tamai̇́ pē ko ʻene fa‘eé, ka kuó ne tala ‘e ia, ‛Kuo kōpano eni,’ (‛ʻa ia ko e pehē ‘Ko e me‘a‘ofa ia ma‘a e ‘Otuá,’) pea ‘e ʻataʻatā leva ia, ke ʻoua te ne toe ‘ave ma‘a ʻene ongo mātu‘á e me‘a ko iá."
        },
        {
          "number": "12",
          "text": "ʻI hoʻomou fai pehē: ʻoku mou ta‘ofi ai ʻa e tokoni ʻa e kakai̇́ ki he‘enau mātu‘á."
        },
        {
          "number": "13",
          "text": "‘Oku mou fakasi̇̄tuʻaʻi ʻa e Folofolá ʻaki ho‘omou ngaahi talatukufakaholó. Pea ‘oku lahi mo ho‘omou ngaahi me‘a pehē ‘oku fai̇́.”"
        },
        {
          "number": "14",
          "text": "Pea toe ui mai ‘e Si̇̄sū ʻa e kakai̇́ kiate ia, pea naʻe pehēange kiate kinautolu, ‟Mou tokanga mai kotoa pē, pea ʻai ke mahino atu ʻeku fakamatalá."
        },
        {
          "number": "15",
          "text": "‘Oku ‘ikai ha me‘a ‘e hū mei tuʻa ki ha taha, ‘e ʻuli ai ʻene moʻui̇́. Ko e ngaahi me‘a ‘e toki ʻuli ai ho‘omou moʻui̇́, ʻa e ngaahi meʻa ʻoku hū mai mei homou lotó.”"
        },
        {
          "number": "17",
          "text": "Pea mavahe atu ia mei he kakai̇́, ʻo ne hū ki fale. Pea kole ange leva ʻe heʻene kau akó ke ne fakamahino ange mu‘a ʻa e tala fakatātā ko iā."
        },
        {
          "number": "18",
          "text": "Pea pehē ange ‘e ia kiate kinautolu, ‟ʻOku pehē fau koā hoʻomou ʻatamai̇́ tuai̇́? Kuo te‘eki koā ke mahino kiate kimoutolu ‘oku ‘ikai ha me‘a mei tuʻa ʻe hūatu ki ha taha, pea ʻuli mo‘oni ai ʻene moʻui̇́?"
        },
        {
          "number": "19",
          "text": "He ‘oku ‘ikai ʻalu hifo ia ki hono lotó, ka ki hono keté, pea toki ʻalu atu ia kituʻa, mei hono sinó.” (ʻI he folofola pehē ʻa Sīsuú, naʻá ne fakamahino ai, ‘oku maʻa ʻa e meʻakai kotoa pē, ke kai mei ai.)"
        },
        {
          "number": "20",
          "text": "Pea hokoatu leva ‘e Si̇̄sū ʻene fakamatalá, ‟Ko e me‘a ‘e toki ʻuli moʻoni ai ʻa e mo‘ui ʻa ha tahá, ʻa e me‘a ko ē ‘oku ʻalu hake mei hono lotó."
        },
        {
          "number": "21",
          "text": "He ‘oku ʻalu hake mei he loto ‘o ha taha, ʻa e ngaahi fakakaukau kovi, ʻa e feʻauaki̇́, ʻa e kaiha‘á, mo e tāmaté;"
        },
        {
          "number": "22",
          "text": "ʻA e mānumanú, ʻa e taaufehiʻá, ʻa e kākaá, mo e holikovi̇́, ʻa e lotokovi̇́, mo e lauʻikovi̇́, mo e hi̇̄kisiá, mo e fakavalevalé."
        },
        {
          "number": "23",
          "text": "Ko ʻeni ia ʻa e ngaahi tō‘onga kovi ‘oku ʻalu hake mei he loto ‘o ha taha, ‘o ʻuli mo‘oni ai ʻene moʻui̇́.”"
        },
        {
          "number": "24",
          "text": "Pea mavahe atu ʻa Si̇̄sū mei ai, ‘o naʻe fononga ki he feitu‘u ofi ki Taiá. Pea naʻe afe ki ha ʻapi ‘o nofo ai ʻo ‘ikai te ne loto ke ‘ilo ki ai ʻa e kakai̇́, ka na‘e ‘ikai lava ke puli ʻene nofo ai̇́."
        },
        {
          "number": "25",
          "text": "Pea na‘e ‘ilo ki ai ha fa‘ē, ʻa ia na‘e ma‘u ‘e ha laumālie ʻuli ʻene tama fefiné. Pea ha‘u ʻa e fa‘ē ko iā ‘o tūʻulutui atu ki he va‘e ‘o Sīsuú."
        },
        {
          "number": "26",
          "text": "Ko e fefiné ko iā, ko e Kalisi, ka na‘e tupu he fonua ko Si̇̄lia-Fi̇̄nisia. Pea na‘á ne kole fakamātoato kia Si̇̄sū ke ne hanga mu‘a ‘o kapusi ʻa e tēvoló mei siʻene tamá."
        },
        {
          "number": "27",
          "text": "Ka naʻe talaange ‘e Sīsu kiate ia, ‟Tuku ke tomu‘a fafanga ʻa e fānaú, he ʻoku ‘ikai totonu ke ‘ave ʻa e mā ʻa e fānaú, ‘o laku ki he fanga kulii̇́.”"
        },
        {
          "number": "28",
          "text": "Pea tali ange leva ‘e he fefiné ʻo ne pehē kiate ia, ‟Ko e mo‘oni pē ʻEiki, ho‘o laú. Ka na‘á mo e fanga kulii̇́, ‘oku nau kai pē he momo mei he lalo tēpile ʻa e fānaú”"
        },
        {
          "number": "29",
          "text": "Pea naʻe folofola kiate ia, ‟Ko e me‘a ʻi ho‘o tali kuo fai̇́, ʻalu ā ki ʻapi, he kuo mavahe ʻa e laumālie ‘uli̇́, mei ho‘o tamá.”"
        },
        {
          "number": "30",
          "text": "Pea foki atu leva ʻa e fefiné ki hono ʻapi̇́, tā ‘oku tokoto lelei mai ʻene tamá ʻi hono mohengá, pea kuo mavahe ʻa e laumālie ʻuli̇́ meiate ia."
        },
        {
          "number": "31",
          "text": "Pea toe mavahe mai ʻa Si̇̄sū mei he feitu‘u Taiá ‘o ne fononga mai ʻi Saitoni, ʻo ne aʻu ki he Tahi Kāleli̇́, ki he ngaahi feitu‘u ʻo Tikapolusi̇́."
        },
        {
          "number": "32",
          "text": "Pea na‘e ‘omi kiate ia ‘e ha ni‘ihi ai, ha tangata na‘e tuli mo le‘ovale, ‘o nau kole ange ke hilifaki hono nimá ki ai."
        },
        {
          "number": "33",
          "text": "Pea taki atu ‘e Si̇̄sū ʻa e tangatá ke ki‘i mavahe atu mei he kakai̇́, pea naʻe toki ‘ai atu hono ongo tuhú ki he ongo ava‘i telinga ‘o e tangatá. Pea naʻe toe ʻaʻanu ‘o ‘ai ʻa e me‘i fāvai ki hono ʻeleló."
        },
        {
          "number": "34",
          "text": "Pea toki hanga hake ʻa Si̇̄sū ki he langi̇́, pea naʻe māpuhoi, ʻo ne folofola kiate ia, ‟ʻEfata,” ʻa ia ko hono ‘uhingá, ‟Ke ava mai!”"
        },
        {
          "number": "35",
          "text": "Pea naʻe ongo ai pē ʻa e tuli ‘o e tangatá, pea homo mo e haʻi ʻo hono ʻeleló, ʻo ne toe lava ‘o lea lelei."
        },
        {
          "number": "36",
          "text": "Pea fekau ‘e Si̇̄sū ʻa e kakai̇́ ke ‘oua te nau talanoa ki ha taha ʻa e me‘a kuo hokó. Ka ko e lahi ange ʻene ta‘ofi kinautolú, ko e lahi ange ai pē ia ʻenau talanoa‘i̇ iá."
        },
        {
          "number": "37",
          "text": "Pea naʻe mātuʻaki ofo moʻoni pē ʻa e kakai̇́ ‘ia Sīsū, ‘o nau pehē: ‟Ko e tangatá ni, ‘oku mālie ʻene me‘a kotoa ‘oku fai̇́. Kuo a‘u ē ki heʻene ‘ai ʻa e tuli̇́ ke fanongo, mo e noá ke lea!”"
        }
      ],
      "8": [
        {
          "number": "1",
          "text": "ʻI he ngaahi ʻaho ko iā, naʻe toe fakataha mai ha fu‘u kakai tokolahi kia Si̇̄sū. Pea koeʻuhi̇̄ naʻe ‘ikai ha me‘a ke nau kai, naʻe ui mai ‘e Si̇̄sū ʻene kau akó, pea naʻá ne pehē ange kiate kinautolu;"
        },
        {
          "number": "2",
          "text": "‟‘Oku fonu hoku lotó ʻi he ‘ofa ki he fuʻu kakai ko eni̇́, he kuo lava ʻeni ʻa e ʻaho ‘e tolu mo ʻenau nofo mo au, ka ‘oku teʻeki ha me‘a ke nau kai."
        },
        {
          "number": "3",
          "text": "Kapau te u fekau ke nau foki fiekaia ki honau ngaahi ʻapi̇́, te nau si‘i pongia ʻi he halá, he ko e ni‘ihi ai, ko e ō mai mei he ngaahi feitu‘u mama ʻaupito.”"
        },
        {
          "number": "4",
          "text": "Pea pehēange ‘e he kau akó, ‟Ka ʻe ma‘u mei fē he fu‘u toafá ni ha me‘akai ‘e feʻunga mo ha kakai tokolahi pehē?”"
        },
        {
          "number": "5",
          "text": "Pea tali ‘e Sīsu, ‟Ko ho‘omou fo‘i mā ‘e fiha ‘oku maʻú.” Pea nau talaange, ‟‘E fitu pē!”"
        },
        {
          "number": "6",
          "text": "Pea fekau leva ‘e Si̇̄sū ʻa e kakai̇́ ke nau taʻutu ki lalo. Pea naʻe toki to‘o mai ʻa e fo‘i mā ‘e fitú ‘o fai ʻene fakafeta‘i. Pea naʻe pakipaki ‘o ‘ange ki he kau akó ke nau tufotufa ki he kakai̇́. Pea nau tufa."
        },
        {
          "number": "7",
          "text": "Na‘e toe ʻi ai foki mo ʻenau fanga ki‘i mata‘i ika. Pea toe tāpuaki‘i mo ia ‘e Si̇̄sū, ʻo ne toki fekau ʻa e kau akó ke nau tufotufa mo ia ki he kakai̇́."
        },
        {
          "number": "8",
          "text": "Pea na‘e kai kātoa ʻa e kakai̇́ ‘o mākona, pea hili iá naʻe tānaki ʻe he kau akó ʻa e toengá maá ʻo fonu ai ha kato lalahi ʻe fitu."
        },
        {
          "number": "9",
          "text": "Naʻe feʻunga mo e toko fā afe ʻa e kinautolu naʻe kai̇́, pea naʻe toki tukuange kinautolu."
        },
        {
          "number": "10",
          "text": "Pea naʻe heka leva ki ha vaka, ʻe ia mo ʻene kau akó, ‘o nau tuku folau ki he feitu‘u Talamanutá."
        },
        {
          "number": "11",
          "text": "Pea na‘e omi ha kau Fālesi ‘o nau fakafehuʻi ʻa Si̇̄sū, ko ʻenau feinga ke tauhele‘i ia, ʻo nau kole ke ne fai ha mana ke fakamo‘oni kiate ia, mei langi."
        },
        {
          "number": "12",
          "text": "Pea ‘ai leva ʻa e fu‘u māpuhoi ʻa Si̇̄sū, ʻo ne toki pehē: ‟Ko e hā fau ʻa e holi ʻa e kakai̇́ ni ke maʻu ha faka‘ilonga mei langi! Ko hono mo‘oni̇́ ʻeni ‘oku ou tala atú, ‘e ‘ikai teitei fai ha faka‘ilonga mei langi maʻae to‘utangata ko ʻeni̇́!”"
        },
        {
          "number": "13",
          "text": "Pea mavahe leva ʻa Si̇̄sū meiate kinautolu, ‘o ne heka ki he vaká ‘o folau ki he kauvai ‘e tahá."
        },
        {
          "number": "14",
          "text": "Pea na‘e ngalo ʻi he kau akó ke nau ōmai mo ha mā ‘e feʻunga mo kinautolu, he ko e fo‘i mā pē ʻe taha naʻa nau maʻu ʻi he vaká."
        },
        {
          "number": "15",
          "text": "Pea fakatokanga ai ʻa Si̇̄sū kiate kinautolu, ‟Mou tokanga! Malu‘i kimoutolu ke mou ‘ʻata‘atā mei he lēvani ʻa e kau Fālesí mo e lēvani ʻa Hēlotá!”"
        },
        {
          "number": "16",
          "text": "Pea fepehēʻaki ʻe he kau akó, ‟Na‘a ko ʻene lau peheé koeʻuhi̇̄ ko e ‘ikai ke tau ōmai mo ha maá.”"
        },
        {
          "number": "17",
          "text": "Pea ‘ilo ‘e Si̇̄sū ʻenau muhumuhú, pea naʻe fehu‘i ange kiate kinautolu, ‟Ko e hā ‘oku mou felāuʻaki ai ʻi he ‘ikai ha‘amou fo‘i mā? ‘Oku te‘eki koā ke mahino kiate kimoutolu ʻa e maá? ‘Oku fefeka pehē koā homou lotó?"
        },
        {
          "number": "18",
          "text": "‘Oku mou mata pē koā ka ‘oku ʻikai te mou mamata? Pea ʻoku mou telinga pē koā ka ‘oku ʻikai te mou fanongo? Kuo ngalo vave leva ʻiate kimoutolu ʻa e meʻa naʻá ku fai̇́?"
        },
        {
          "number": "19",
          "text": "ʻI he‘eku pakipaki ʻa e fo‘i mā ‘e nimá ma‘a e toko nimaafé, Ko e kato ‘e fiha na‘e fonu ʻi he mā na‘e toé?” Pea nau tali ange, ‟‘E hongofulumāua.”"
        },
        {
          "number": "20",
          "text": "‟Pea ʻi heʻeku pakipaki ʻa e fo‘i mā ‘e fitú ma‘a e toko fāafé, ko e kato ‘e fiha na‘e fonu ʻi he toetoenga mā na‘a mou tufi̇́?” Pea nau tali, ‟ʻE fitu.”"
        },
        {
          "number": "21",
          "text": "Pea pehē ʻe Si̇̄sū kiate kinautolu, ‟Pea ‘oku te‘eki ai koā ke mahino atu ʻa e me‘a ‘oku ou laú?”"
        },
        {
          "number": "22",
          "text": "Pea nau a‘u atu ki Petesaita, pea taki mai ai ‘e ha ni‘ihi kia Si̇̄sū ha tangata na‘e kui, ‘o nau kole ange ke ne ala ki ai."
        },
        {
          "number": "23",
          "text": "Pea puke leva ‘e Si̇̄sū e nima ‘o e tangatá, ‘o taki ia ki tuʻa ‘ākolo. Pea naʻe ʻaʻanu ki he ongo fo‘i mata ‘o e tangatá, ʻo ne toki hilifaki hono nimá kiate ia. Pea naʻe folofola ki ai, ‟‘Okú ke lava ‘o sio ki ha me‘a?”"
        },
        {
          "number": "24",
          "text": "Pea hanga hake leva ʻa e tangatá, pea naʻe toki pehēange, ‟ʻio, ‘oku ou lava ‘o sio ki he kakai, ka ‘oku nau hangē mai ha ʻulu ʻakau ‘oku laka takai holó.”"
        },
        {
          "number": "25",
          "text": "Pea toe ala ʻa Si̇̄sū ki he mata ‘o e tangatá. Pea toki ʻā ai ʻa e tangatá, ‘o moʻui hono matá, ʻo ne lava ‘o sio lelei ki he me‘a kotoa pē."
        },
        {
          "number": "26",
          "text": "Pea toki folofola ʻa Si̇̄sū ki ai, ‟ʻAlu ā ki ʻapi. ‘Oua te ke toe foki ki he koló.”"
        },
        {
          "number": "27",
          "text": "Pea mavahe ʻa Si̇̄sū mo ʻene kau akó mei he feitu‘u ko iá ‘o nau ō ki he fanga ki‘i kolo he feitu‘u Sesalia Filipai̇́. Pea lolotonga ʻenau kei fononga atú, naʻe fehu‘i ange ‘e Si̇̄sū ki he‘ene kau akó, ‟Ko hai au ʻi he lau ʻa e kakai̇́?”"
        },
        {
          "number": "28",
          "text": "Pea nau pehēange, ‟Ko e lau ʻa e ni‘ihi, ko Sione Papitaiso koe, pea lau ʻe he ni‘ihi ko ‘Ilaisiā. Pea toe lau ʻa e ni‘ihi, ko ha taha koe he kau palōfitá.”"
        },
        {
          "number": "29",
          "text": "Pea toki fehu‘i ange ‘e Si̇̄sū kiate kinautolu, ‟Ka ko hai au ʻi ho‘omou lau ʻamoutolú?” Pea pehēange ‘e Pita, ‟Ko e Mi̇̄saiá koe.”"
        },
        {
          "number": "30",
          "text": "Pea tuʻutuʻuni ‘e Si̇̄sū kiate kinautolu; ‟ʻOua te mou fakahā ʻa e meʻá ni ki ha taha.”"
        },
        {
          "number": "31",
          "text": "Pea kamata mei ai ʻa e fakahinohino ‘e Si̇̄sū ʻene kau akó, ‟ Kuopau ke moʻua ʻa e Foha ‘o e Tangatá ʻi ha mamahi lahi, pea ‘e fakasi̇̄tuʻaʻi ia ‘e he kau mātuʻa ʻo e lotú, mo e kau taula‘eiki pulé, mo e kau faiako Lao ʻa Mōsesé, pea ʻe tāmate‘i ia. Ka ʻi he ʻaho hono tolu mei ai̇́, te ne toetu‘u.”"
        },
        {
          "number": "32",
          "text": "Na‘e mātu‘aki mahino ʻaupito ʻene fakamatala naʻe fai̇́, pea hanga ai ‘e Pita ‘o taki ʻa Si̇̄sū ki he tafa‘aki̇́, ‘o valoki‘i ia."
        },
        {
          "number": "33",
          "text": "Kae tafoki hake ʻa Si̇̄sū ‘o hanga ki he‘ene kau akó, pea naʻe toki folofola kia Pita, ‟ʻAlu kituʻa, Sētane! He ‘oku ‘ikai ko e fakakaukau fakaʻotua ‘okú ke fai̇́, ka ko e fakakaukau fakaetangata pē!”"
        },
        {
          "number": "34",
          "text": "Pea ui mai ‘e Si̇̄sū ʻa e kakai̇́ mo e kau akó, ʻo ne pehē kiate kinautolu, ‟Kapau ‘oku loto ha taha ke muimui mai kiate au, kuo pau ke ne fakangalongalo‘i ‘e ia ia, pea kuo pau ke ne fua hono kolosí ‘o ne muimui kiate au."
        },
        {
          "number": "35",
          "text": "He ka ai ha taha te ne loto ke fakahaofi ʻene moʻui̇́ kuó ne tuku ia ke mole. Peá ka ai ha taha te ne loto ke mole ʻene moʻui̇́ koeʻuhi̇̄ ko au mo e Ongoongo Lelei̇́, kuó ne fakahaofi ia."
        },
        {
          "number": "36",
          "text": "He ko e hā hano lelei ki ha taha ‘okapau te ne ma‘u ʻa māmani kātoa kae mole ai ʻene moʻui̇́?"
        },
        {
          "number": "37",
          "text": "He ko e hā ha me‘a ‘e lava ʻe ha taha ‘o ‘oatu ke fakatauʻaki mai hono laumālié?"
        },
        {
          "number": "38",
          "text": "Peá ka ai ha taha te ne maa‘i au mo ʻeku akonaki̇́ ʻi he kuonga taʻelotu mo faiangahala ko eni̇́, ‘e maa‘i foki ʻa e toko taha ko iā ‘e he Foha ‘o e Tangatá ʻi heʻene hā‘ele mai mo e lāngilangi ‘o ʻene Tamai̇́ mo e kau ʻāngelo mā‘oni‘oni̇́.”"
        }
      ],
      "9": [
        {
          "number": "1",
          "text": "Pea toe folofola ʻa Si̇̄sū kiate kinautolu, ‟Ko hono mo‘oni̇́ ʻeni ‘oku ou tala atú, ‘oku ʻi ai ʻa e ni‘ihi ‘oku tutuʻu heni ‘e ‘ikai te nau mate kae‘oua kuo nau mamata ki he hoko mai ʻa e pule‘anga ‘o e ‘Otua mo hono māfimafi̇́.”"
        },
        {
          "number": "2",
          "text": "Pea hili e ʻaho ‘e ono mei ai, pea vahe‘i ‘e Si̇̄sū ʻa Pita, mo Sēmisi, mo Sione, ‘o ne taki hake kinautolu ki ha funga moʻunga mā‘olunga fakaekinautolu pē. Pea naʻe liliu hono fōtungá ʻo fakakehe ʻi honau lotolotongá."
        },
        {
          "number": "3",
          "text": "He ko hono kofú naʻe hina ekiaki. ‘E ‘ikai lava ‘e ha taha fō vala ʻi māmani ‘o fō ha meʻa ke hinehina pehē."
        },
        {
          "number": "4",
          "text": "Pea toki ʻasi̇́ mai kiate kinautolu ʻa ‘Ilaisiā mo Mōsese ‘okú nau talanoa mo Si̇̄sū."
        },
        {
          "number": "5",
          "text": "Pea pehēange ‘e Pita kia Si̇̄sū, ‟Ko e toki me‘a lelei mo‘oni, Tangata‘eiki, ʻetau ʻi heni̇́, ka mau fokotu‘u ha palepale ‘e tolu, ko e taha mo‘ou, pea taha mo‘o Mōsese, pea taha mo‘o ‘Ilaisiā.”"
        },
        {
          "number": "6",
          "text": "Ka ko e lea noaʻia pē ia ʻa Pita, he kuo nau mate he manavaheé."
        },
        {
          "number": "7",
          "text": "Pea ‘iloange kuo malu ʻaki mai kiate kinautolu ha konga ʻao. Pea ongo mai ha le‘o mei he loto ʻaó, ‟Ko hoku ʻAlo ‘ofaʻangá ena. mou talangofua kiate ia.”"
        },
        {
          "number": "8",
          "text": "Fakafokifā, ʻi he vakavakai holo ʻa e kau akó, naʻe ʻikai te nau toe sio ki ha taha, tā ko Si̇̄sū toko taha pē ‘oku tuʻú."
        },
        {
          "number": "9",
          "text": "Pea lolotonga ʻenau hifo mei he moʻungá, naʻe fakatokanga ‘e Si̇̄sū kiate kinautolu, ‟ ʻOua te mou talanoa ki ha taha ʻa e me‘a kuo mou mamata ki ai̇́, kae‘oua kuo toetu‘u ʻa e Foha ‘o e Tangatá, mei he maté.”"
        },
        {
          "number": "10",
          "text": "Pea na‘á nau talangofua ki heʻene tuʻutuʻuni ko iā, ka na‘á nau faʻa fifili, pē ko e hā koā hono ‘uhinga ‘o e ‟toetu‘u mei he maté.”"
        },
        {
          "number": "11",
          "text": "Pea nau fehu‘i ange kiate ia, ‟Ko e hā ‘oku pehē ai ‘e he kau faiako Lao ʻa Mōsesé kuo pau ke tomu‘a ha‘u ʻa ‘Ilaisiaá?”"
        },
        {
          "number": "12",
          "text": "Pea tali ‘e Si̇̄sū kiate kinautolu, ‟ʻOku mo‘oni pē ‘e tomu‘a ha‘u ʻa ‘Ilaisiā ‘o fokotuʻufoʻou ʻa e me‘a kotoa pē. Ka ko e hā ‘oku toe ʻasi̇ ai he Tohitapú ʻa e lau ko eni, ‛‘E moʻua ʻa e Foha ‘o e Tangatá ʻi ha ngaahi mamahi lahi, pea ‘e fakasi̇̄tuʻaʻi ia?’"
        },
        {
          "number": "13",
          "text": "Ko hono mo‘oni̇́ ʻeni ‘oku ou tala atú, kuo ‘osi ha‘u ʻa ‘Ilaisiā, pea naʻe fa‘iteliha pē ʻa e kakai̇́ ʻi he meʻa naʻa nau fie fai kiate iá, ‘o hangē ko e meʻa naʻe hikitohi ʻo kau kiate iá.”"
        },
        {
          "number": "14",
          "text": "Pea ʻi heʻenau a‘u mai ki he feitu‘u na‘e ʻi ai ʻa e toenga ‘o e kauakó, naʻa nau sio kuo tuʻu takai kiate kinautolu ha kakai tokolahi, pea ‘oku nau fakakikihi mo e kau faiako Lao ʻa Mōsese."
        },
        {
          "number": "15",
          "text": "Pea ʻi he mamata ʻa e kakai̇́ kia Si̇̄suú naʻa nau ‘ohovale ʻaupito, ‘o nau feleleʻi atu ‘o fakafeʻiloaki kiate ia."
        },
        {
          "number": "16",
          "text": "Pea fehu‘i ange ‘e Si̇̄sū ki he kau akó, ‟Ko e hā ʻa e meʻa ‘oku mou fakakikihi ai mo kinautolú?”"
        },
        {
          "number": "17",
          "text": "Pea lea mai ʻa e toko taha mei he kakai̇́, ‟Tangata‘eiki Faiako! Na‘á ku ‘omi hoku fohá kiate koe, he kuo ma‘u ia ‘e ha fa‘ahikehe, pea ‘oku noa ai."
        },
        {
          "number": "18",
          "text": "Peá ka ʻiloangé kuo ‘ohofi ia ‘e he fa‘ahikehé ʻi ha feituʻu, pea ‘okú ne ha ʻaki ia, pea koá hono ngutú, mo fengai‘itaki hono nifó, mo hamu hono sinó. Na‘á ku kole ange ki ho‘o kau akó ke nau kapusi ʻa e fa‘ahikehé, ka na‘e ‘ikai te nau lava.”"
        },
        {
          "number": "19",
          "text": "Pea pehēange ‘e Si̇̄sū kiate kinautolu, ‟He toki kakai taʻe tui mo‘oni kimoutolu! Te tau nofo ai pē mo kimoutolu ke a‘u ki ʻafē? Te u kātaki‘i ai pē kimoutolu ke a‘u ki ʻafē? ‘Omi ʻa e tamasi‘i̇́ kiate au!”"
        },
        {
          "number": "20",
          "text": "Pea nau ‘omi. Pea ʻi he sio atu pē ʻa e fa‘ahikehé kia Sīsuú, pea ʻai ʻene fuʻu fakatete ʻa e tamasi‘i̇́ ke hamu, ‘o ne tō ai ki lalo ‘o teketekefili holo he kelekelé mo koa hono ngutú."
        },
        {
          "number": "21",
          "text": "Pea fehu‘i ange ‘e Si̇̄sū ki he tamai ʻa e tamasi‘i̇́, ‟Ko e hā hono fuoloa ʻene puke peheé?” Pea naʻe tali, ‟Talu pē mei heʻene kei si‘i."
        },
        {
          "number": "22",
          "text": "Pea kuo tā tuʻo lahi ʻa e feinga ʻa e fa‘ahikehé ke tāmate‘i ia ʻaki ʻene li̇̄ ia ki he afi̇́ mo e vai̇́. ʻAloʻofa mu‘a ‘o tokoni mai, ‘okapau te ke lava.”"
        },
        {
          "number": "23",
          "text": "Pea pehēange ‘e Si̇̄sū, ‟Ko e hā ʻa e ʻuhinga hoʻo pehē mai, ‘Okapau te ke lava! ‘Oku malava ʻa e me‘a kotoa pē ki ha taha ‘oku tui!”"
        },
        {
          "number": "24",
          "text": "Pea kalanga leva ʻa e tamai ʻa e tamasi‘i̇́ mo ʻene tangi̇́, ‟‘Oku ou tui pē au ia! Ka ke tokoni mai mu‘a ke u ikunaʻi ʻeku ta‘e tuí!”"
        },
        {
          "number": "25",
          "text": "Pea vakai atu ‘e Si̇̄sū kuo feta‘ota‘omi mai ʻa e kakai̇́, pea naʻe fekau leva ki he fa‘ahikehé, ‟ʻA e laumālie ʻo e noá mo e tuli̇́, ʻoku ou fekauʻi koe ke ke hū ki tuʻa, pea tapu ke ke toe hū kiate ia!”"
        },
        {
          "number": "26",
          "text": "Pea ‘ai ʻa e fuʻu kaila ʻa e fa‘ahikehé, pea naʻe toki fakateteʻi ʻa e tamasi‘i̇́ ‘o mātu ʻaki hamu tetetete ai, pea naʻe toki mavahe mei ai. Pea naʻe hangē ʻa e tamasi‘i̇́ ha taha kuo maté, ʻo pehē ‘e he kakai kotoa na‘e tutuʻu ai̇́, ‟Kuo mate ʻa e tamasi‘i̇́!”"
        },
        {
          "number": "27",
          "text": "Ka naʻe toki hanga ‘e Si̇̄sū ‘o puke hono nimá, ‘o ne fokotu‘u hake ia ki ‘olunga."
        },
        {
          "number": "28",
          "text": "Pea ʻi he hū ʻa Si̇̄sū ki falé, naʻe fehu‘i ange ki ai ‘e heʻene kau akó fakaekinautolu pē, ‟Ko e hā na‘e ‘ikai ai ke mau lava ‘o kapusi ʻa e fa‘ahikehé?”"
        },
        {
          "number": "29",
          "text": "Pea tali ‘e Si̇̄sū, ‟Ko e fa‘ahinga fa‘ahikehe ko eni̇́, ʻe ʻikai lava ia ʻo kapusi, ka ʻi he lotu pē.”"
        },
        {
          "number": "30",
          "text": "Pea na‘á nau mavahe leva mei he feitu‘u ko iā ‘o nau fou atu ʻi Kāleli. Ka na‘e ‘ikai loto ʻa Si̇̄sū, ke ‘ilo ‘e ha taha ʻa e feitu‘u naʻa nau ʻi ai̇́."
        },
        {
          "number": "31",
          "text": "Koeʻuhi̇̄ he kuó ne toutou fakamahino ki heʻene kau akó, ʻo pehē: ‟‘E tukuange ʻa e Foha ‘o e Tangatá ki he kakai̇́, pea te nau tāmate‘i ia. Pea ʻi he ʻaho leva hono tolu mei ai̇́, te ne toetuʻu mei he maté.”"
        },
        {
          "number": "32",
          "text": "Ka na‘e ‘ikai ke mahino kinautolu ʻene laú, pea naʻa nau manavahē hano toe ʻeke ange."
        },
        {
          "number": "33",
          "text": "Pea na‘e ʻalu ʻa Si̇̄sū mo ʻene kau akó ki Kāpaneume ki hono ʻapi̇́. Pea fehu‘i ange leva ‘e Si̇̄sū ki he‘ene kau akó, ‟Ko e hā ʻa e me‘a na‘á mou feki̇̄hiaki tuʻu mai ai he halá?”"
        },
        {
          "number": "34",
          "text": "Ka na‘á nau fakalongolongo pē. He ko ʻenau feki̇̄hiaki̇́, pē ko hai ‘oku lahi̇́."
        },
        {
          "number": "35",
          "text": "Pea toki nofo hifo ʻa Si̇̄sū, ʻo ne ui mai ʻa e toko hongofulu mā uá. Pea naʻe pehēange kiate kinautolu, ‟Ka loto ha taha ke ne hoko ko e tuʻukimuʻa ʻiate kimoutolu, kuo pau ke ne toʻo ʻa e tuʻunga māʻulalo tahá, ʻo ne nofo ko e sevāniti ki he kakai kotoa pē.”"
        },
        {
          "number": "36",
          "text": "Pea toʻo ‘e Si̇̄sū ha ki‘i tamasi‘i ʻi honau lotolotongá, ʻo ne fua hake ia, pea naʻe toki pehē ange kiate kinautolu,"
        },
        {
          "number": "37",
          "text": "‟Ka ai ha taha te ne tali lelei ha taha he fānau iiki̇́ ni koeʻuhi̇̄ ko au, ko ʻene tali ai pē ia aú. Pea ko ia te ne tali lelei aú, ‘oku ‘ikai ngata pē he‘ene tali aú, ka ‘okú ne tali ai pē foki mo ia na‘á ne fekau‘i mai aú.”"
        },
        {
          "number": "38",
          "text": "Pea pehēange ‘e Sione kia Si̇̄sū, ‟Tangata‘eiki Faiako, na‘a mau sio ki ha toko taha ‘okú ne kapusi tēvolo ʻaki ho huafá, pea mau ta‘ofi ia he ʻoku ʻikai te ne muimui holo ʻiate kitautolu.”"
        },
        {
          "number": "39",
          "text": "Kae tali ‘e Si̇̄sū kiate kinautolu, ‟‘Oua te mou ta‘ofi iá. He ‘oku ‘ikai ha taha te ne fai ha mana ʻi hoku hingoá pea toe tafoki hake ‘o laukovi kiate au."
        },
        {
          "number": "40",
          "text": "Ko ia ‘oku ‘ikai te ne fakafepaki kiate kitautolú, ‘oku kau ia mo kitautolu."
        },
        {
          "number": "41",
          "text": "Pea ‘ilonga ha taha te ne ‘oatu ha ipu vai pē koeʻuhi̇̄ ko ho‘omou kau mo aú, kuo pau ke fakapale‘i ia.”"
        },
        {
          "number": "42",
          "text": "Ka ‘oka ai ha taha te ne ‘ai ke fai angahala ha ki‘i tamasi‘i pehē ni, ʻe sai ange ki ai hano haʻi ha fuʻu maka momosi uite ʻi hono kiá ‘o ne toki hopo ki he moaná."
        },
        {
          "number": "43-44",
          "text": "Ko ia ai, ka ‘iloange kuo fakaangahalaʻi koe ʻe ho nimá, pea tuʻusi ho nimá! He ‘e sai ange ho‘o ʻalu nima taha ki he moʻui̇́ ʻi ha‘o ʻalu nima ua ki Heli, ʻa ia ʻoku ʻi ai ʻa e afi ‘oku ‘ikai matāmate‘i̇́."
        },
        {
          "number": "45-46",
          "text": "Peá ka ‘iloange kuo fakaangahalaʻi koe ʻe ho va‘é, peá ke tuʻusi ia ʻo liʻaki. He ‘e sai ange ho‘o hū ve‘e taha ki he Pule‘anga ‘o e ‘Otuá ʻi ha‘o ʻalu ve‘e ua ki Heli."
        },
        {
          "number": "47",
          "text": "Peá ka ‘iloange kuo fakaangahalaʻi koe ʻe ho matá, peá ke kape‘i ia ʻo liʻaki. He ‘e sai ange ho‘o hū mata taha ki he Pule‘anga ‘o e ‘Otuá ʻi ha‘o ʻalu mata ua ki Heli."
        },
        {
          "number": "48",
          "text": "He ‘oku ‘ikai mate ʻa e ‘uangá he feitu‘u ko iā, pea ‘oku ‘ikai foki mate ai ʻa e afi̇́."
        },
        {
          "number": "49",
          "text": "Ko e toko taha kotoa pē ʻi ai ‘e fakamāsima ʻaki ʻa e afi."
        },
        {
          "number": "50",
          "text": "Ko e me‘a ʻaonga ʻa e māsimá. Ka ‘oka mole hono konokoná, pea ‘e toe fakakonokona ia ʻaki ʻa e hā? Mou ‘ai ke ʻi ai ha māsima ʻi ho‘omou moʻui̇́, pea mou nonofo melino."
        }
      ],
      "10": [
        {
          "number": "1",
          "text": "Pea mavahe leva ʻa Si̇̄sū mei he feitu‘u ko iā, ‘o ne ʻalu ki he feituʻu ʻo Siuteá pea mo e kauvai fakahahake ‘o Sioatani̇́. Pea fakatahataha mai kiate ia ha kakai tokolahi, ‘o ne toe fai ai pē ʻene faiako kiate kinautolu, hangē ko ʻene anga maheni̇́."
        },
        {
          "number": "2",
          "text": "Pea na‘e haʻu ha kau Fālesi ai ʻo nau holi ke tauhele‘i ia. Pea nau ʻeke ange, ‟‘Oku ngofua nai ʻi he‘etau Laó ke vete ‘e ha tangata ʻa hono mali̇́?”"
        },
        {
          "number": "3",
          "text": "Pea tali ‘e Si̇̄sū ʻenau fehuʻi̇́ ʻaki ʻa e fehu‘i ko eni̇́, ‟He ko e hā koā e tuʻutuʻuni ʻa Mōsese kiate kimoutolú?”"
        },
        {
          "number": "4",
          "text": "Pea nau pehē ange, ‟Na‘e fakangofua ‘e Mōsese ke fai ‘e ha tangata ha tohi vete, pea fekau hono uaifi̇́ ke ʻalu.”"
        },
        {
          "number": "5",
          "text": "Pea tali ‘e Si̇̄sū kiate kinautolu, ‟Ko e tohi ‘e Mōsese ʻa e tuʻutuʻuni ko iā koeʻuhi̇̄ ko e ongongata‘a homou lotó."
        },
        {
          "number": "6",
          "text": "Ka na‘e hanga ‘e he ‘Otuá, ʻi he kamata‘angá ‘o e fakatupú, ‘o ngaohi ʻa e tangatá mo e fefiné."
        },
        {
          "number": "7",
          "text": "Ko hono ‘uhinga ia kuo pau ai ke tukuange ‘e ha tangata ʻene tamai̇́ mo ʻene fa‘eé kae nofotaha ki hono uaifi̇́."
        },
        {
          "number": "8",
          "text": "Pea ʻoku hoko ʻa e husipaniti̇́ mo hono uaifi̇́ ‘o sinotaha. ‘Oku ‘ikai ke na kei ua, ka kuo na kakanotaha."
        },
        {
          "number": "9",
          "text": "Pea ko e me‘a kuo fakatahaʻi ‘e he ‘Otuá, ke ‘oua na‘a toe fakamāvae ‘e ha taha.”"
        },
        {
          "number": "10",
          "text": "Pea ʻi heʻenau toe hū ki falé, naʻe kole ange ‘e he kau akó kia Si̇̄sū ke ne fakamahino ange mu‘a ʻene lau ko iā."
        },
        {
          "number": "11",
          "text": "Pea talaange ‘e Si̇̄sū kiate kinautolu, ‟Ka vete ‘e ha tangata hono uaifi̇́ kae toe mali ia mo ha fefine kehe, ko e feʻauaki ia."
        },
        {
          "number": "12",
          "text": "Pea kapau ‘e vete ‘e ha fefine hono husepānití, kae toe mali mo ha tangata kehe, ʻokú ne feʻauaki ai pē mo ia.”"
        },
        {
          "number": "13",
          "text": "Pea na‘e ʻi ai ha ni‘ihi na‘á nau ‘omi ʻenau fānaú kia Si̇̄sū, ke ne hilifaki hono nimá kiate kinautolu ‘o tāpuaki‘i. Ka naʻe hanga ‘e he kau akó ‘o taʻofi kinautolu."
        },
        {
          "number": "14",
          "text": "Ka ʻi he ʻafioʻi ʻe Si̇̄suú, naʻá ne tuputāmaki ai, ‘o ne folofola, ‟Tuku pē ʻa e fānau iiki̇́ ke omi kiate au! ‘Oua ‘e ta‘ofi kinautolu. He ko e Pule‘anga ‘o e ‘Otuá ‘oku ma‘a e fa‘ahinga peheé."
        },
        {
          "number": "15",
          "text": "Ko hono mo‘oni̇́ ʻeni ‘oku ou talaatú, ka ‘ikai tali ‘e ha taha ʻa e Pule‘anga ‘o e ‘Otuá ‘o hangē ko ha taha ʻo e fanaú ni, ‘e ‘ikai ʻaupito hū ia ki ai.”"
        },
        {
          "number": "16",
          "text": "Pea naʻe toki fua hake ʻa e fānaú, ʻo ne hilifaki hono nimá kiate kinautolu, ‘o tāpuaki‘i."
        },
        {
          "number": "17",
          "text": "Pea ʻi he kamata fononga atu ʻa Si̇̄sū he halá, naʻe lele mai ha tangata ‘o tō tūʻulutui atu kiate ia, ʻo ne fehuʻi kiate ia, ‟Tangata‘eiki lelei. Ko e hā te u fai ka u ma‘u ai ʻa e mo‘ui ta‘engatá?”"
        },
        {
          "number": "18",
          "text": "Pea tali ‘e Si̇̄sū, ‟Ko e hā ‘okú ke ui ai au ko e lelei̇́? Ko e ‘Otuá pē taha ‘oku lelei̇́."
        },
        {
          "number": "19",
          "text": "‘Okú ke ‘ilo pē ʻa e ngaahi fekaú. ‛‘Oua ‘e tāmate. ‘Oua ‘e feʻauaki. ‘Oua ‘e kaiha‘a. ‘Oua ‘e fakamo‘oni loi. ‘Oua ‘e kākā. Faka‘apa‘apa ki ho‘o tamai̇́ mo ho‘o fa‘eé.’ ”"
        },
        {
          "number": "20",
          "text": "Pea pehēange ‘e he tangatá, ‟Tangata‘eiki Faiako, talu ʻeku kei siʻi mo ʻeku tauhi kātoa ʻa e ngaahi fekau ko iā.”"
        },
        {
          "number": "21",
          "text": "Pea sio fakamama‘u ki ai ʻa Si̇̄sū ʻo ne ‘ofa lahi ki ai, peá ne pehēange, ‟Ko e me‘a pē ‘e taha ‘oku kei toé. ʻAlu ‘o fakatau atu ho‘o koloa kotoa pē, pea foaki atu hono paʻanga maʻae kau masivá, ka ke ma‘u koloa ʻi he langi̇́. Peá ke ha‘u leva ‘o muimui kiate au.”"
        },
        {
          "number": "22",
          "text": "Pea na‘e ʻikai toe fiesio mai ia, ʻi he lea pehē ʻa Sīsuú. Pea naʻe ʻalu kuo mamahi hono loto. He ko e tangata tuʻumālie lahi ia."
        },
        {
          "number": "23",
          "text": "Pea sio holo ʻa Si̇̄sū, ‘o ne pehēange ki heʻene kau akó, ‟Ko e toki meʻa faingataʻa moʻoni ke hū ha taha tuʻumālie ki he Pule‘anga ‘o e ‘Otuá!”"
        },
        {
          "number": "24",
          "text": "Pea ofo ʻa e kau akó heʻene lea ko iā. Pea toe pehēange ‘e Si̇̄sū kiate kinautolu, ‟Siʻi fānau, ko e toki meʻa faingataʻa moʻoni ke hū ki he Pule‘anga ‘o e ‘Otuá."
        },
        {
          "number": "25",
          "text": "Ko hono mo‘oni̇́, ‘oku faingofua ange ke hū ha kāmeli ʻi ha ava‘i hui tuitui, ʻi he hū ha taha tuʻumālie ki he Pule‘anga ‘o e ‘Otuá.”"
        },
        {
          "number": "26",
          "text": "Pea fakautuutu ai ʻa e ofo ʻa e kau akó, ‘o nau fepehēʻaki, ‟Pea ko hai leva ai ‘e lava ke fakamoʻui?”"
        },
        {
          "number": "27",
          "text": "Pea sio fakamamaʻu ʻa Si̇̄sū kiate kinautolu, pea naʻe toki pehē: ‟ʻI he sio ʻa e tangatá, ʻoku taʻemalava. Ka ‘oku ʻikai ke pehē ʻa e ʻOtuá. He ‘oku malava ‘e he ‘Otuá ʻa e me‘a kotoa pē.”"
        },
        {
          "number": "28",
          "text": "Pea pehē ange ai ‘e Pita, ‟Tangata‘eiki, kuo mau li̇ʻaki ʻemau me‘a kotoa, ka mau muimui kiate koe.”"
        },
        {
          "number": "29",
          "text": "Pea pehē ‘e Sīsuú, ‟Ko hono mo‘oni̇́ ʻeni ‘oku ou talaatú, ka li̇ʻaki ‘e ha taha hono ngaahi ʻapi̇́, pē ko hono fanga tokouá, pē tuofāfine, pē ko ʻene fa‘eé, pē ko ʻene tamaí, pē ko ʻene fānaú, pē ko hono kelekelé, koeʻuhi̇̄ ko au mo e Ongoongo Lelei̇́,"
        },
        {
          "number": "30",
          "text": "Te ne maʻu he maama ko ‘eni̇́, ʻo liunga teau, ha ʻapi, mo ha ngaahi tokoua, mo e tuofāfine, mo ha ngaahi fa‘ē, mo e fānau, mo e kelekele, ʻo maʻu fakataha ai pē mo ha fakatanga. Pea ‘oka a‘u ki he maama kahaʻú, te ne ma‘u ai mo e mo‘ui ta‘engatá."
        },
        {
          "number": "31",
          "text": "He ko e tokolahi ‘oku lolotonga mu‘omu‘á, te nau muimui. Pea ko e tokolahi ‘oku lolotonga muimui̇́, te nau mu‘omu‘a.”"
        },
        {
          "number": "32",
          "text": "Pea naʻe fononga atu leva ʻa Si̇̄sū mo ʻene kau akó ʻi he hala ki Selusalemá. Pea ʻalu mu‘omu‘a atu pē ʻa Si̇̄sū ‘o taki kinautolu, pea ofo ai honau lotó, kae manavahē ʻa e kakai na‘e muimui fonongá. Pea ʻave ‘e Si̇̄sū ʻa e toko hongofulu mā uá ki he tafa‘aki̇́, ʻo ne toe talaange kiate kinautolu ʻa e ngaahi me‘a ‘oku ʻamanaki ke hoko kiate iá."
        },
        {
          "number": "33",
          "text": "Na‘á ne pehēange, ‟Ko ʻetau fononga hake ʻeni ki Selusalema, pea ‘e tuku atu ai ʻa e Foha ‘o e Tangatá ki he hou‘eiki taula‘eiki̇́ mo e kau faiako Lao ʻa Mōsesé, pea te nau tuʻutuʻuni ke tāmate‘i ia, pea tuku atu ia ki he kau Senitaile."
        },
        {
          "number": "34",
          "text": "Pea te nau manuki‘i ia, mo ʻanuhi ia, mo uipiʻi ia, pea toki tāmate‘i. Ka ‘oka hili ʻa e ʻaho ʻe tolu, te ne toetu‘u.”"
        },
        {
          "number": "35",
          "text": "Pea toki ʻalu atu kia Si̇̄sū ʻa Sēmisi mo Sione, ko e ongo foha ‘o Sēpeti̇́, ʻo na pehēange, ‟Tangata‘eiki Faiako, ‘oku ma fakaʻamu ke ke tali muʻa ha meʻa pē te ma kole.”"
        },
        {
          "number": "36",
          "text": "Pea pehēange ‘e Si̇̄sū, ‟Ko e hā ʻa e me‘a ‘okú mo loto ke u fai ma‘amouá?”"
        },
        {
          "number": "37",
          "text": "Peá na pehēange kiate ia, ‟Tuku muʻa ke ma nofo mei ho toʻomataʻú mo ho to‘ohemá, ‘oka ke ka hā‘ele mai mo ho lāngilangi̇́.”"
        },
        {
          "number": "38",
          "text": "Pea pehēange ‘e Si̇̄sū, ‟‘Oku ‘ikai ke mo ‘ilo ʻa e me‘a ‘okú mo kole ki ai̇́! Te mo lava koā ‘o inu he ipu te u inu ai̇́? Pē te mo lava koā ‘o papitaiso he papitaiso‘anga ‘e papitaiso ai aú?”"
        },
        {
          "number": "39",
          "text": "Peá na pehēange, ‟‘Io, te ma lava pē.” Pea pehēange leva ‘e Si̇̄sū, ‟Te mo inu pē he ipu te u inu ai̇́, mo papitaiso he papitaiso te u papitaiso ai aú."
        },
        {
          "number": "40",
          "text": "Ka ko e nofo mei hoku toʻomataʻú, mo hoku to‘ohemá, ‘oku ‘ikai ha ku mafai ke fakangofua. He ko e ongo feituʻu ko iā, ʻoku tuku maʻa e kakai̇ kuo teuteuʻi ke nofo ai̇́.”"
        },
        {
          "number": "41",
          "text": "Pea ʻi he ‘ilo ‘e he kau ako ko ē ʻa e kole ʻa Sēmisi mo Sioné, naʻa nau ʻita kia Sēmisi mo Sione."
        },
        {
          "number": "42",
          "text": "Pea ui mai ‘e Si̇̄sū ʻene kau akó, ʻo ne pehēange kiate kinautolu, ‟Kuo mou ʻosi ʻilo, ko e fa‘ahinga ko ē ‘oku lau, tokua, ko e kau taki ‘o e Senitailé, ʻoku nau ma‘u mafai ke pule‘i honau kakai̇́. Pea ko honau kau māʻolungá, ʻoku nau pule fakaehaua ki honau kakai̇́."
        },
        {
          "number": "43",
          "text": "Ka he‘ikai te mou pehē kimoutolu ʻi he anga ho‘omou feohi̇́. Ka ai ha taha 21 kimoutolu te ne loto ke maʻu ʻa e tuʻunga māʻolungá, kuo pau ke ne hoko ko ha sevāniti ki hono toé."
        },
        {
          "number": "44",
          "text": "Pea ka loto ha taha ʻiate kimoutolu ke hoko ko e tuʻukimuʻa, pea kuo pau ke ne hoko ko ha taha faifatongia ki he kakai kotoa pē."
        },
        {
          "number": "45",
          "text": "He na‘e ‘ikai ke ha‘u ʻa e Foha ‘o e Tangatá, ke ngāue fakatamaio‘eiki ki ai ʻa e kakai̇́. Ko ʻene haʻú, ke ne ngāue fakatamaio‘eiki ki he kakai̇́, mo foaki ʻene moʻui̇́ ko e huhu‘i ʻaki ʻene fetongi ha tokolahi.”"
        },
        {
          "number": "46",
          "text": "Pea a‘u atu ʻa Si̇̄sū mo ʻene kau akó ki Selikō. Pea ʻi he mavahe atu ʻa Sisu mo ʻene kau ako mo ha kakai tokolahi mei he koló, na‘e ʻi ai ha tangata kui, ko Pātimiosi hono hingoá, ko e foha ‘o Timiosi̇́, naʻe nofo mai mei he veʻehalá ʻo fai ʻene kolekole."
        },
        {
          "number": "47",
          "text": "Pea ʻi he ‘ilo ‘e Pātimiosi ko Si̇̄sū mei Nāsaleti̇́ ‘oku fononga haké, naʻá ne kalanga atu, ‟‘E Si̇̄sū ē! Hako ‘o Tēvita! ʻAloʻofa mai muʻa kiate au!”"
        },
        {
          "number": "48",
          "text": "Pea fekau ‘e he tokolahi ke tuku ʻene kaikailá, kae fakautuutu pē ʻene kailá, ‟Hako ʻo Tēvita ē, ke ke ʻaloʻofa mai muʻa kiate au!”"
        },
        {
          "number": "49",
          "text": "Pea tuʻu ʻa Si̇̄sū, ‘o ne folofola, ‟Ui atu ki ai ke ha‘u!” Pea nau ui leva ki he tangata kui̇́, ‟Maʻu ha nonga! Tuʻu ki ‘olunga! Ko ē ‘okú ne ui koe!”"
        },
        {
          "number": "50",
          "text": "Pea li̇̄ ai pē ‘e Pātimiosi hono pulupulú, ʻo ne puna ki ‘olunga ‘o ʻalu atu kia Si̇̄sū."
        },
        {
          "number": "51",
          "text": "Pea pehēange ‘e Si̇̄sū kiate ia, ‟Ko e hā ʻa e me‘a ‘okú ke loto ke u fai ma‘aú?” Pea pehēange ‘e Pātimiosi, ‟Tangataʻeiki, ke u ‘ā mu‘a!”"
        },
        {
          "number": "52",
          "text": "Pea toki folofola ʻa Si̇̄sū ki ai, ‟ʻAlu ā! Kuó ke mo‘ui koe koeʻuhi̇̄ ko ho‘o tui̇́.” Pea ʻā leva ʻa e tangatá ʻo sio, pea naʻe muimui fononga ai pē kia Sīsuú, ʻi he halá."
        }
      ],
      "11": [
        {
          "number": "1",
          "text": "Pea ʻi he fakaofiofi atu ‘enau fonongá ki Selusalemá, ‘o nau a‘u ki Pētefesi mo Pētani̇́ ‘i he Moʻunga ‘Ōlivé, naʻe fekau atu ‘e Si̇̄sū ‘a e toko ua he‘ene kau akó ke na mu‘omu‘a atu ‘iate kinautolu."
        },
        {
          "number": "2",
          "text": "Peá ne folofola kiate kinaua, ‟Mo ō ki he kolo ko ena ‘oku hanga mai̇́. Pea ʻi ho‘omo a‘u ki ai̇́, te mo sio ‘oku nono‘o ai ha ki‘i ‘asi, kuo te‘eki ke heka ai ha taha. Mo vete ia ‘o taki mai."
        },
        {
          "number": "3",
          "text": "Pea kapau ‘e ‘eke atu ‘e ha taha pē ko e hā ‘oku mo vete ai iá, pea mo talaange; ‛‘Oku fiema‘u ia ‘e he ‘Eiki̇́, pea te ne toki fakafoki mai ia ki heni.’”"
        },
        {
          "number": "4",
          "text": "Pea ō atu ʻa e ongo me‘á, ‘oku nono‘o mai ʻa e ki‘i ʻasi̇́ ʻi he tuʻafalé he tafaʻaki ki halá. Peá na vete ia."
        },
        {
          "number": "5",
          "text": "Pea pehē ange ‘e ha ni‘ihi na‘e tutuʻu ai, ‟Ko e hā ‘oku mo vete ai ʻa e ki‘i ‘asi̇́?”"
        },
        {
          "number": "6",
          "text": "Peá na tali ange pē ʻo hangē ko ia na‘e fekau ‘e Si̇̄sū kiate kinauá, pea nau toki fakaʻatā ke na vete ia."
        },
        {
          "number": "7",
          "text": "Peá na taki mai ʻa e ki‘i ʻasi̇́ kia Si̇̄sū, pea nau hanga leva ‘o ‘ai honau ‘ū pulupulú ki he tuʻa ‘o e ki‘i ʻasi̇́, pea toki heka ki ai ʻa Si̇̄sū."
        },
        {
          "number": "8",
          "text": "Pea fola ‘e he tokolahi honau pulupulú he halá, kae fesi mai ʻe ha ni‘ihi, ha ngaahi vaʻakau mei he ngaahi ngoue‘angá, ‘o falikiliki ʻaki ʻa e halá."
        },
        {
          "number": "9",
          "text": "Pea ko e kakai na‘e mu‘omu‘á mo kinautolu naʻe muimui atu ‘ia Si̇̄suú, naʻa nau kalanga ʻo pehē:"
        },
        {
          "number": "10",
          "text": "Tauange ke fai tāpuekina,"
        },
        {
          "number": "11",
          "text": "Pea ʻi he hū atu leva ‘a Si̇̄sū ki Selusalemá, naʻá ne ‘alu ki he Temipalé ‘o ne vakaiʻi ʻa e me‘a kotoa pē, ka koeʻuhi̇̄ kuo kamata ke efiafi poʻuli, ko ia naʻá ne ʻalu mei ai ki Pētani mo e toko hongofulu mā uá."
        },
        {
          "number": "12",
          "text": "Pea ʻi he pongipongi ʻe tahá, lolotonga ‘enau fononga atu mei Pētani̇́, naʻe fiekaia ‘a Si̇̄sū."
        },
        {
          "number": "13",
          "text": "Pea ne fakatokanga‘i atu mei he mama‘ó ha fu‘u fiki kuo fai lau, ko ia naʻá nee afe ki ai ke vakai na‘a ma‘u ai ha fua. Ka na‘e ‘ikai ha meʻa te ne maʻu ai, he na‘e ‘ikai ko e to‘u fiki̇́ ia."
        },
        {
          "number": "14",
          "text": "Pea folofola ‘a Si̇̄sū ki he fu‘u fiki̇́, ‟‘E ‘ikai toe kai fiki ha taha meiate koe ‘o ta‘engata!” Pea na‘e ‘ilo ‘e he‘ene kau akó ‘ene lea ko iā."
        },
        {
          "number": "15",
          "text": "Pea ʻi he a‘u atu ‘a Si̇̄sū mo ‘ene kau akó ki Selusalema, naʻá ne hū ki he Temipalé, ʻo ne kamata tuli ki tuʻa ʻa e kakai kotoa pē na‘e fai fefakatauʻaki he Temipalé, mo fulihi ʻa e ngaahi tēpile ‘a e kau fetongi pa‘angá mo e ngaahi sea ‘o e kau fakatau lupé."
        },
        {
          "number": "16",
          "text": "Pea na‘á ne ta‘ofi ke toe fua kavenga holo ha taha he loto Temipalé."
        },
        {
          "number": "17",
          "text": "Peá ne toki faiako ai, ʻo ne talaange kiate kinautolu, ‟Kuo tohi he Tohitapú, ‘E ui hoku falé ko e falelotu maʻae kakai ‘o e ngaahi pule‘angá kotoa pē! Ka kuo mou liliu ia ko e ‘ana ‘o ha kau kaiha‘a.”"
        },
        {
          "number": "18",
          "text": "Pea na‘e ongo atu ki he hou‘eiki taula‘eiki̇́ mo e kau tangata ʻo e Tohitapú ʻa e me‘a na‘e lea ʻaki ‘e Sīsuú, pea kamata ai ke nau kumi faingamālie ke tāmate‘i ia. Ka na‘á nau teteki ki ai, koeʻuhi̇̄ he naʻe mālieʻia ʻaupito ʻa e kakai̇́ heʻene tokāteliné."
        },
        {
          "number": "19",
          "text": "Pea ʻi heʻene efiafi hifó, naʻe foki atu ʻa Si̇̄sū mo ʻene kau akó mei he koló."
        },
        {
          "number": "20",
          "text": "Pea ʻi he pongipongi ‘e tahá, naʻa nau fononga atu he halá, pea nau fakatokanga‘i, tā kuo mōmoa ʻa e fu‘u fiki̇́ ‘o a‘u ki hono aká."
        },
        {
          "number": "21",
          "text": "Pea manatu‘i ia ‘e Pita ʻo ne pehē ange kiate ia ‟Tangata‘eiki, ko e fu‘u fiki ena na‘á ke talatuki‘i̇́, kuo mate.”"
        },
        {
          "number": "22",
          "text": "Pea folofola ‘a Si̇̄sū ki he kau akó, ‟Mou tui ki he ‘Otuá!"
        },
        {
          "number": "23",
          "text": "Ko hono mo‘oni̇́ ʻeni ‘oku ou tala atú, kapau te mou tui ki he ‘Otuá, ʻo ʻikai ha veiveiua, te mou lava ke lea ki he moʻunga ko eé, ‛Mahiki atu koe ‘o tō ki tahi.’ pea ‘e hoko ia."
        },
        {
          "number": "24",
          "text": "Ko ia, ʻoku ou tala kiate kimoutolu, ko e me‘a kotoa pē te mou lotu ‘o kole ki ai̇́, mou tui te mou maʻu ia, pea ‘e ‘oatu ia kiate kimoutolu."
        },
        {
          "number": "25",
          "text": "Peá ka mou ka tuʻu hake ke fai ha lotu, ka ‘oku kovi homou lotó ki ha taha, pea mou fakamolemole‘i ia, kae fakamolemole‘i ‘e ho‘omou Tamai ʻi he langi̇́, ‘a ho‘omou ngaahi faikovi̇́.”"
        },
        {
          "number": "27",
          "text": "Pea nau toe foki atu kinautolu ki Selusalema. Pea lolotonga ʻa e fou atu ‘a Si̇̄sū he loto Temipalé, kuo tutuʻu mai kiate ia ʻa e hou‘eiki taula‘eiki̇́ mo e kau tangata ʻo e Tohitapú, mo e kau mātuʻa ʻo e lotú;"
        },
        {
          "number": "28",
          "text": "‘o nau pehē ange, ‟Ko e hā ho mafai ‘okú ke fai ai ʻa e ngaahi me‘a ko ‘eni̇́? Ko hai na‘á ne ‘oatu ʻa e mafai ko iā koeʻuhi̇̄ ke ke fai ʻa e ngaahi meʻa ni?”"
        },
        {
          "number": "29",
          "text": "Pea tali ‘e Si̇̄sū ʻo ne pehē kiate kinautolu, ‟Te u fai atu haʻaku fehu‘i, pea kapau te mou tali mai, pea te u toki fakahā atu ‘a e mafai ‘oku ou fai ai ʻa e ngaahi me‘a ko ‘eni̇́."
        },
        {
          "number": "30",
          "text": "Ko e fai papitaiso ʻa Sioné? Ko e mafai mei̇́ he ‘Otuá pē mei̇́ he tangatá? Ko e hā hoʻomou laú.”"
        },
        {
          "number": "31",
          "text": "Pea nau kamata felāuaki ai ʻiate kinautolu, ʻo pehē, ‟Kapau te tau talaange, ‘Naʻe mei̇́ he ‘Otuá’ pea te ne pehē mai ‘e ia, ‘Ka ko e hā naʻe ‘ikai ai te mou tui kiate iá?”"
        },
        {
          "number": "32",
          "text": "Pea kapau te tau talaange, ‟Naʻe mei̇́ he tangatá, ka te tau fepaki ai mo e kakai̇́.” He na‘e tui ʻa e kakai kotoa pē ko e palōfita ‘a Sione."
        },
        {
          "number": "33",
          "text": "Pea talu ai pē ʻenau pehēange, ‟‘Oku ‘ikai te mau ‘ilo.” Pea folofola ʻa Si̇̄sū kiate kinautolu, ‟Mo au foki, he ‘ikai te u fakahā atu ‘e au pē ko e mafai mei fē ‘oku ou fai ai ʻa e ngaahi me‘a ko ‘eni̇́.”"
        }
      ],
      "12": [
        {
          "number": "1",
          "text": "Pea na‘e kamata fai ‘e Si̇̄sū ʻa e talanoa fakatātā ko eni̇́, ‟Na‘e ‘i ai tokua ha tangata na‘e tō ʻene ngoue kālepi, pea na‘á ne ʻāaʻi takai ia, ʻo ne toki fokotuʻu ai mo hano tatau‘anga uaine, mo langa ai hano fale le‘o. Pea naʻe lisi atu leva ia ki ha kau mātuʻa tauhingoue, kae ‘alu ia ki muli."
        },
        {
          "number": "2",
          "text": "Pea a‘u ki he toʻukai kālepi̇́, pea naʻe fekau atu ha‘ane tamaio‘eiki ke ‘alu ‘o ‘omai hono ‘inasi̇́, he fua ‘o e kālepi̇́, mei he kau mātuʻa tauhingoue naʻe lisi ki ai̇́."
        },
        {
          "number": "3",
          "text": "Ka na‘e puke ‘e he kau mātuʻa tauhingoué ʻene tamaio‘eiki̇́ ‘o taa‘i, pea nau fakafoki halaʻatā ia."
        },
        {
          "number": "4",
          "text": "Peá ne toe fekau haʻane tamaio‘eiki ‘e taha ki he kau mātuʻa tauhingoué, kae toe hanga ‘ekinautolu ‘o tuki pohu hono ʻulú mo ngaohikovia ia."
        },
        {
          "number": "5",
          "text": "Pea ne toe hanga ʻo fekau atu mo ʻene tamaio‘eiki ‘e taha kehe, ka naʻa nau tāmate‘i mo ia foki. Pea ai mo ha niʻihi kehe tokolahi naʻá ne toe fekau atu, pea ko honau niʻihi naʻa nau tāaʻi pea ko e niʻihi, naʻa nau tāmateʻi."
        },
        {
          "number": "6",
          "text": "Pea na‘e kei toe hono foha ‘ofa‘angá. Peá ne fekau ke ‘alu fakamuimui ia ki he kau mātuʻa tauhingoué, heʻene pehē, ‛Te nau toka‘i ia he ko hoku foha.’"
        },
        {
          "number": "7",
          "text": "Ka ko e kau mātuʻa tauhingoue ko iā, naʻa nau fepehēʻaki, ‛Ko e foha ʻea ʻeni. Mou haʻu, tau tāmate‘i ia, ka tau ma‘u ʻekitautolu hono tofiʻá.’"
        },
        {
          "number": "8",
          "text": "Pea nau puke leva ia ‘o nau tāmate‘i, pea nau toki li̇̄ kituʻa ia mei he ngoueʻanga kālepi̇́."
        },
        {
          "number": "9",
          "text": "ʻOku mou pehē nai, ko e hā ʻa e me‘a ‘e fai ‘e he tangataʻeiki na‘e ‘a‘ana e ngoue kālepi̇́? ʻIo, te ne toki hokomai ‘o faka‘auha ʻa e kau mātuʻa tauhingoue ko iā, ka ne foaki ʻa e ngoue‘anga kālepi̇́ ki ha ni‘ihi kehe."
        },
        {
          "number": "10",
          "text": "‘Oku te‘eki ai koā te mou lau e potu folofola ko eni̇́:"
        },
        {
          "number": "11",
          "text": "Ko e ngāue ia ʻa e ʻEiki̇́,"
        },
        {
          "number": "12",
          "text": "Pea naʻá nau feinga ke puke ia, ka naʻa nau manavahē ki he kakai̇́. He na‘á nau ʻilo ko e ʻuhnga ange ʻa e talanoa fakatātā, kiate kinautolu. Ko ia, naʻá nau tuku ia ka nau ʻalu."
        },
        {
          "number": "13",
          "text": "Pea na‘á nau fekau atu ha niʻihi mei̇́ he kau Fālesi pea mo e fa‘ahi ‘a Hēlotá ke nau feinga ke tauhele‘i ‘a Si̇̄sū ‘aki ha ‘ū fehu‘i."
        },
        {
          "number": "14",
          "text": "Ko ia, naʻá nau omi ʻo pehē ange kiate ia, ‟Tangata‘eiki, ‘oku mau lave‘i ko e tangata faitotonu koe pea ʻoku ‘ikai te ke tokanga ki he lau ʻa e kakai̇́, he ʻoku ʻikai te ke filifilimānako, ka ʻokú ke akonaki totonu ʻaki ʻa e finangalo ʻo e ‘Otuá. Ko e hā ha‘o lau, te mau totongi tukuhau kia Sisa, pē ‘ikai?”"
        },
        {
          "number": "15",
          "text": "Ka na‘e meaʻi ‘e Si̇̄sū ‘enau fakamatamatalotú. Ko ia naʻá ne pehē ange kiate kinautolu, ‟Ko e hā ʻoku mou feinga ai ke tauheleʻi aú? ‘Omi angē ha fo‘i pa‘anga ke u sio ki ai.”"
        },
        {
          "number": "16",
          "text": "Pea nau ʻomi ia. Pea ne pehē ange leva kiate kinautolu, ‟Ko e ʻimisi mo e hingoa ‘o hai ʻoku ʻasi ai̇́?” Pea nau talaange, ‟‘O Sisá.”"
        },
        {
          "number": "17",
          "text": "Pea tali ʻe Sīsū, ‟Pe‘i ‘oange kia Sisa ʻa e me‘a ‘a Sisá, kae ‘oange ki he ‘Otuá ʻa e me‘a ʻa e ‘Otuá.” Pea naʻa nau ʻohovale ‘aupito ʻiate ia."
        },
        {
          "number": "18",
          "text": "Pea toki omi kia Si̇̄sū ha kau Sātusi, ʻa e fa‘ahinga naʻe tui ‘oku ʻikai ha toetu‘u mei he maté."
        },
        {
          "number": "19",
          "text": "Pea nau fehuʻi ange kia Sīsū, ʻo pehē, ‟Tangata‘eiki Faiako, na‘e hikitohi ma‘atautolu ‘e Mōsese ʻo pehē, ‛Kapau ‘e mate ha tangata, ka ‘oku kei mo‘ui hono uaifi̇́ ka ne ‘ikai ha‘ana fānau, pea ke mali ʻa e tokoua ‘o e tangata ko iā mo e uitoú ke maʻu ai ha fānau, ‘o lau ko e hako ‘o hono tokoua kuo maté.’"
        },
        {
          "number": "20",
          "text": "Sai, na‘e ʻi ai ha kau tautehina ‘e toko fitu. Pea mali ʻa e lahi̇́, pea mate ia, kae ‘ikai ha‘ane fānau."
        },
        {
          "number": "21",
          "text": "Pea mali ʻa e uitoú mo e hoko haké, pea toe mate pē mo ia ‘oku ‘ikai ha‘ane fānau. Pea hoko pehē pē ki he fika tolú."
        },
        {
          "number": "22",
          "text": "Pea pehē ai pē ki hono toe ʻo e toko fitú. Na‘á nau mali kotoa mo e fefiné pea nau mate, kae ‘ikai ha hako ʻe maʻu ai. Pea faifai, pea toki mate ʻa e fefiné ki mui."
        },
        {
          "number": "23",
          "text": "ʻOka hokosia ʻa e Toetuʻú, he ʻaho fakamui̇́, ko hai ʻe lau ko e husepāniti ʻo e fefiné, he naʻe mali kotoa ʻa e toko fitú mo ia?”"
        },
        {
          "number": "24",
          "text": "Pea tali ʻe Si̇̄sū kiate kinautolu, ‟Hono ʻikai ko e ʻuhinga ia hoʻomou hē! He ʻoku ʻangeʻange hoʻomou taʻe‘ilo ki he Tohitapú ʻi hoʻomou taʻeʻilo ki he māfimafi ‘o e ‘Otuá."
        },
        {
          "number": "25",
          "text": "He ʻoka hokosia ʻa e toetuʻu mei he maté, he‘ikai te nau toe nofo mali, pe toe teu mali, ka te nau hangē ko e kau ʻāngelo ʻi he Langi̇́."
        },
        {
          "number": "26",
          "text": "Pea ko e me‘a ki he fakatoetu‘u ‘o e kau pekiá, ‘oku te‘eki koā ke mou lau he Tohi ‘a Mōsesé, ʻa e talanoa ki he vao tatalaʻāmoá? He ʻoku ‘asi ai na‘e folofola ange ‘e he ‘Otuá kia Mōsese, ʻo pehē: ‛Ko e ‘Otua au ‘o ‘Ēpalahame, mo ‘Aisake, pea mo Sēkope.’"
        },
        {
          "number": "27",
          "text": "Ko ia, ‘oku ‘ikai ko e ‘Otua ia ‘o e maté, ka ʻo e moʻui̇́. ‘Oku hala mamaʻo ‘aupito ho‘omou maʻú!”"
        },
        {
          "number": "28",
          "text": "Pea ha‘u ha toko taha he kau tangata ʻo e tohitapú, ‘o ne fanongo he mālie ʻo e tali ‘a Sīsuú, peá ne fehu‘i ange kia Si̇̄sū, ‟Ko e fē nai ʻa e fekau ‘oku mahu‘inga tahá?”"
        },
        {
          "number": "29",
          "text": "Pea tali ange ‘e Si̇̄sū, ‟Ko e fekau mahu‘inga tahá eni: ‛Fanongo mai, ʻa ‘Isileli̇́! Ko e ‘Eiki ko hotau ‘Otuá, ko e ʻEiki̇́ pē Taha ia."
        },
        {
          "number": "30",
          "text": "Pea te ke ‘ofa ki he ʻEiki ko ho ʻOtuá, ʻaki ho lotó kotoa, pea mo ho laumālié kotoa, pea mo ho ‘atamai̇́ kotoa, pea mo ho ivi̇́ kotoa.’"
        },
        {
          "number": "31",
          "text": "Pea ʻoku hoko hake pē ki ai̇ eni: ‛Te ke ‘ofa ki ho kaungāʻapi̇́ ‘o hangē tofu pē ko ho‘o ‘ofa kiate koé.’ ʻOku ʻikai ha toe fekau ʻe mahuʻinga ange he ongo fekau ko eni̇́.”"
        },
        {
          "number": "32",
          "text": "Pea tali ʻe he tangatá, ‟Mālie e tali, Tangata‘eiki Faiako. ‘Oku hangē pē ko ho‘o laú. Ko e ‘Otuá pē ʻa e ʻEiki̇́. Pea ‘oku ‘ikai ha toe ‘Otua, ka ko ia pē taha."
        },
        {
          "number": "33",
          "text": "Pea kuo pau ke te ‘ofa ki he ‘Otuá ʻaki hoto lotó kotoa, mo hoto laumālié kotoa, mo hoto ivi̇́ kotoa, mo ‘ofa ki hoto kāingá ‘o hangē pē ko ‘ete ‘ofa kiate kitá. ‘Oku mahu‘inga ange ʻa e talangofua ki he ongo fekau ko iā, ‘i he ngaahi feilaulau tutu kotoa pē mo e ngaahi feilaulau tukumoʻui kotoa pē.”"
        },
        {
          "number": "34",
          "text": "Pea ʻi he tokanga‘i ‘e Si̇̄sū ʻa e fakapotopoto ʻa e tali ʻa e tangatá, naʻá ne pehē ange, ‟‘Oku ‘ikai te ke mama‘o koe mei he Pule‘anga ‘o e ‘Otuá.” Pea talu mei ai, mo e ‘ikai ha toe taha ʻe toʻa feʻunga ke ne fai ha fehu‘i kia Si̇̄sū."
        },
        {
          "number": "35",
          "text": "Pea ʻi he kei faiako ‘a Si̇̄sū he Temipalé, naʻá ne fokotu‘u atu ʻa e fehu‘i, ʻo pehē, ‟ʻOku anga fēfē ‘a e lau ‘e he kau tangata ʻo e tohitapú, ko e ‘Alo ‘o Tēvita ʻa e Mi̇̄saiá?"
        },
        {
          "number": "36",
          "text": "He ʻi he fonu ʻa Tēvita ʻi he Laumālie Mā‘oni‘oni̇́, naʻá ne pehē:"
        },
        {
          "number": "37",
          "text": "Ko Tēvita ē ʻokú ne lau ia ko hono ʻEiki, pea ʻe anga fēfē haʻane hoko ko hono foha?’ Pea ko e fuʻu kakai tokolahi naʻe fanongo kiate iá, naʻá nau mālieʻia ai.”"
        },
        {
          "number": "38",
          "text": "Pea toki pehē ‘e ia kiate kinautolu ‘i heʻene faiakó, ‟Mou vakai na‘a mou hangē ko e kau tangata ʻo e tohitapú. He ‘oku nau manako ke teungaʻaki ʻa e kofu fakafaifekaú, pea ke lea faka‘apa‘apaʻi ‘e he kakai̇́ ‘i he māketi̇́."
        },
        {
          "number": "39",
          "text": "Pea ke ʻange foki hanau nofo‘anga makehe he ngaahi falelotú mo e tuʻunga fakalangilangi̇́ ʻi he ngaahi kātoangá."
        },
        {
          "number": "40",
          "text": "Ko e faʻahinga ‘oku nau ma‘u ʻi he founga kākā ʻa e kelekele ‘o si‘i kau uitoú, ka ʻoku nau fakamatamatalotu ʻaki ‘enau lotu lōloa. Ko e faʻahinga ko eni̇́, ʻe mamafa ange honau tauteá.”"
        },
        {
          "number": "41",
          "text": "Pea naʻá ne nofo hifo he ve‘e puha tānaki‘anga pa‘angá he Temipalé, ʻo ne mamata ki he anga ‘o e li̇̄ pa‘anga ʻa e kakai̇́. Na‘e tokolahi ʻa e kau maʻumeʻa na‘á nau li̇̄ pa‘anga lalahi."
        },
        {
          "number": "42",
          "text": "Pea faifai̇́ naʻe ha‘u si‘a fine‘eiki uitou masiva, ‘o ne li̇̄ ‘e ia ha ongo pa‘anga kapa ‘e ua. Ko hono mahu‘ingá ko e lau sēniti pē."
        },
        {
          "number": "43",
          "text": "Pea ui ange ‘e Si̇̄sū ʻene kau akó, ʻo ne toki pehē ange kiate kinautolu, ‟Ko hono mo‘oni̇́ ʻeni ‘oku ou talaatú, ko e li̇̄ ʻa e si‘i uitou ko eni̇́, ‘oku hulu atu ia he li̇̄ ʻa e kakai kātoa ko ē."
        },
        {
          "number": "44",
          "text": "He ʻoku li̇̄ ʻa e kakai ko ē mei he tupu ʻo e paʻanga ‘oku nau maʻú, ka ko si‘i uitoú ni, neongo ʻene masivá, ka ne li̇̄ ʻa e meʻa kotoa naʻá ne maʻú, ʻio; ʻa e kotoa ʻo ʻene moʻui̇́.”"
        }
      ],
      "13": [
        {
          "number": "1",
          "text": "Pea ʻi he kamata mavahe atu ʻa Si̇̄sū mei he Temipalé, naʻe pehē mai ‘e he toko taha heʻene kau akó, ‟Vakai atu, Tangata‘eiki Faiako, ki he faka‘ofo‘ofa ‘o e ngaahi maká mo e ngaahi falé!”"
        },
        {
          "number": "2",
          "text": "Pea pehēange ‘e Si̇̄sū, ‟‘Okú ke tokanga‘i koā ʻa e ngaahi fu‘u fale ko ʻeni̇́? ʻi ai ʻa e ʻaho ‘e holoki ai. Pea ‘e ‘ikai ʻaupito toe tuku ha foʻi maka heni ‘o taʻeholoki.”"
        },
        {
          "number": "3",
          "text": "Pea ʻi he nofo hifo ʻa Si̇̄sū ʻi he Moʻunga ko ‘Ōlivé, ‘o feʻunga atu mo e Temipalé, naʻe haʻu kiate ia ʻa Pita, mo Sione, mo Sēmisi, pea mo ʻAnitelū ‘o nau fehuʻi fakaekinautolu pē kiate ia."
        },
        {
          "number": "4",
          "text": "Pea nau pehēange kia Sīsū, ‟Talamai muʻa pē ʻe hoko ʻafē ʻa e ngaahi me‘a ‘okú ke laú? Ko e hā ha fakaʻilonga ‘o e teu hokomai ʻa e ngaahi meʻa ko iā?”"
        },
        {
          "number": "5",
          "text": "Pea pehēange ‘e Si̇̄sū kiate kinautolu, ‟Vakai na‘a takihala‘i kimoutolu ‘e ha taha!"
        },
        {
          "number": "6",
          "text": "He ‘e hū mai ha tokolahi ʻi hoku hingoá, ʻo talamai, Ko au ia, pea te nau takihēeʻi ha tokolahi."
        },
        {
          "number": "7",
          "text": "Pea ka moú ka fanongo kuo fai ha ngaahi tau, pē ko ha talanoa ki ha tau, pea ‘oua te mou manavasi‘i ai. He ko e ngaahi me‘a pē ia kuo pau ke hoko. Pea ‘oku ‘ikai ko ha faka‘ilonga ia kuo hoko mai ʻa e ngata‘angá."
        },
        {
          "number": "8",
          "text": "He ʻe tau ʻa e fonua mo e fonua, ʻa e pule‘anga mo e pule‘anga. ‘E mofuike ʻa e ngaahi feitu‘u lahi, pea ʻe mate ha tokolahi ʻi he ngaahi honge. Ka ko e kamata‘anga pē ia ‘o e ngaahi mamahi̇́."
        },
        {
          "number": "9",
          "text": "Ka mou tokanga! He ‘e puke kimoutolu ‘o ‘ave ki he ngaahi fale hopó, pea ʻe tāaʻi kimoutolu he ngaahi falelotú. Pea ‘e fakamaauʻi kimoutolu ʻe ha kau taki mo ha ngaahi Tuʻi koeʻuhi̇̄ ko au, kae lava ke nau fakamoʻoniʻi hoʻomou tui̇́."
        },
        {
          "number": "10",
          "text": "He kuo pau ke tomu‘a malanga ʻaki ʻa e Ongoongo Lelei̇́ ki he fonua kotoa pē."
        },
        {
          "number": "11",
          "text": "Pea ka puke kimoutolu ‘o ‘ave ki he fale hopó, pea ‘oua ‘e hoha‘a homou lotó pē ko e hā ha‘amou fakamatala ‘e fai. He ‘e ‘oatu pē ha fakamatala ke mou fai. Pea ko e ngaahi lea te mou lea‘aki̇́, ‘oku ‘ikai ko ha ngaahi lea ʻamoutolu, ka ko e ngaahi lea mei he Laumālie Mā‘oni‘oni̇́."
        },
        {
          "number": "12",
          "text": "‘E hanga ‘e ha ni‘ihi ‘o lavaki‘i honau fanga tokoua ke ‘ave ‘o tāmate‘i. ‘E fai pehē mo ha ngaahi tamai ki he‘enau fānaú. ‘E ʻi ai ha fānau te nau fakasi̇̄tu‘a‘i ʻenau mātu‘á ‘o fekau ke ‘ave ‘o tāmate‘i."
        },
        {
          "number": "13",
          "text": "‘E fehi‘a kiate kimoutolu ʻa e kakai kotoa pē koeʻuhi̇̄ ko au. Ka ko ia ‘e kātaki ke a‘u ki he ngata‘angá, ‘e fakamoʻui ia.”"
        },
        {
          "number": "14",
          "text": "‟Pea ‘e faifai̇́, te mou mamata ki he Me‘a Fakalielia ange fau ‘oku tuʻu he feitu‘u naʻe ‘ikai totonu ke tuʻu ai̇́. (Tauange ke mahino ia kiate koe ‘okú ke lau eni̇́.) Pea ko kinautolu ‘oku ʻi Siutea he ʻaho ko iā, ke mou hola ki he ngaahi moʻungá!"
        },
        {
          "number": "15",
          "text": "Pea ka ai ha taha ‘oku nofo ʻi ha funga falé he ʻaho ko iā, pea ‘oua ‘e toe hifo ki fale ke to‘o mei ai ha me‘a ke hola mo ia."
        },
        {
          "number": "16",
          "text": "Pea ka ai ha taha ‘oku ʻalu ki ʻuta he ʻaho ko iā, pea ‘oua ‘e toe foki ki ʻapi ke to‘o hano pulupulu ke ʻalu mo ia."
        },
        {
          "number": "17",
          "text": "‘E faka‘ofa ʻa e kakai fefine feitamá mo e kakai fefine toʻotamá!"
        },
        {
          "number": "18",
          "text": "Mou lotu ki he ‘Otuá ke ‘oua na‘a hoko ʻeni he fa‘ahi ta‘u momokó."
        },
        {
          "number": "19",
          "text": "He ko e toki faingata‘a lahi ia talu mei he kamataʻangá, ʻi hono fakatupu ‘o māmani̇́, ‘o a‘u mai ki he ʻahó ni. Pea ‘e ‘ikai ʻaupito toe ai hano ua."
        },
        {
          "number": "20",
          "text": "Ka naʻe ‘ikai ke fakanounou ‘e he ‘Otuá ʻa e lahi ‘o e ngaahi ʻaho ko iā, pehē ‘e ‘ikai ha taha ‘e toe hao. Ka kuó ne hanga ‘o fakanounou ia, koeʻuhi̇̄ ko e kakai kuó ne filí."
        },
        {
          "number": "21",
          "text": "Pea kapau ‘e pehē atu ‘e ha taha, ‛Sio mai! Ko e Mi̇̄saiá ʻeni!’ pē te ne pehē: ‛Ko e Mi̇̄saiá ena!’ pea ‘oua te mou tui ki ai."
        },
        {
          "number": "22",
          "text": "He ‘e hopo hake ha kau mi̇̄saia loi, mo ha kau palōfita loi. Peá te nau fai ha ngaahi mana mo ha ngaahi me‘a fakaofo ke takihala‘i ʻaki ʻa e kakai̇́. Pea na‘á mo e kakai ʻa e ‘Otuá, te nau tūkuingata ke takihala‘i."
        },
        {
          "number": "23",
          "text": "Ka mou tokanga, kuo u ‘osi talaatu kei mama‘o ʻa e ngaahi me‘á ni!”"
        },
        {
          "number": "24",
          "text": "‟Peá ka hili ʻa e ngaahi faingata‘a he ngaahi ʻaho ko iā, pea ‘e fakapoʻuli leva ʻa e laʻaá, pea ‘e ‘ikai toe huhulu ʻa e māhiná."
        },
        {
          "number": "25",
          "text": "‘E ngangana foki ʻa e ngaahi fetuʻú mei he langi̇́, pea ‘e ngalulululu ʻa e ngaahi mafai ‘oku ʻi he ngaahi langi̇́."
        },
        {
          "number": "26",
          "text": "Pea ‘e toki ʻasi mai ʻa e Foha ʻo e Tangatá he ngaahi ʻaó kuó ne teunga ʻaki ʻa e mālohi lahi mo e lāngilangi."
        },
        {
          "number": "27",
          "text": "Pea te ne toki fekau atu ʻene kau ʻāngeló ke tānaki mai ʻene kakai kuó ne fili̇́ mei he tapa kotoa pē ‘o māmani mo langi.”"
        },
        {
          "number": "28",
          "text": "‟Pea ko eni, mou ako mei he fu‘u fiki̇́. Ka muimuia mo talamuka hono laú, pea mahino, ko ʻene ofi ia ʻa e fa‘ahita‘u māfaná."
        },
        {
          "number": "29",
          "text": "Ko ia, ka moú ka sio leva kuo kamata hoko ʻa e ngaahi me‘a ‘oku ou laú, pea mou ‘ilo kuo vave ʻene hoko mai̇́, he kuo mei aʻu mai ia ki he matapaá."
        },
        {
          "number": "30",
          "text": "Ko hono mo‘oni̇́ ʻeni ‘oku ou talaatú, ‘e pau ke hoko ʻa e ngaahi me‘a ‘oku ou lau ki ai̇́, ‘oku te‘eki ke mate kotoa ʻa e toʻutangata ko eni̇́."
        },
        {
          "number": "31",
          "text": "‘E faifai pē pea ʻauha ʻa e langi̇́ mo māmani, ka ‘e tolonga pē ʻeku ngaahi leá ‘o ta‘engata.”"
        },
        {
          "number": "32",
          "text": "‟Ka ‘oku ‘ikai ha taha te ne ‘ilo pē ‘e hoko fakakū mai ʻa e ʻaho ko iā. Na‘a mo e kau ʻāngelo ʻi he langi̇́, mo e ʻAló foki, ka ‘oku ‘ikai te nau ‘ilo, ko e Tamai̇́ pē toko taha ʻokú ne meaʻi̇́."
        },
        {
          "number": "33",
          "text": "Mou tokanga pē, pea mou teuteu. He ‘oku ‘ikai te mou ‘ilo pē ‘e hoko fakakū ʻa e taimi ko iā."
        },
        {
          "number": "34",
          "text": "‘E hangē ko ha taha naʻe teu ʻalu ki muli, pea naʻe tukuange hono ʻapi̇́ ki heʻene kau tamaio‘eiki̇́ ke nau tokangaʻi, ʻo ne tuku ki he tamaio‘eiki takitaha hono fatongia, mo ne fekau ʻa e le‘o matapaá, ke ‘ā pē ‘o le‘o."
        },
        {
          "number": "35",
          "text": "Ko ia, mou ‘ā ‘o le‘o! He ‘oku ‘ikai te mou ‘ilo pē ‘e foki fakakū mai ʻa e ʻeiki ʻo e ʻapi̇́. Na‘a ha‘u efiafi ia, pē vaeuapō, pē ʻi he ‘uʻua ʻa e moá pē ʻi he hengihengi̇́."
        },
        {
          "number": "36",
          "text": "Vakai na‘a fakafokifā pē kuo ha‘u ia, ʻo ʻilo ‘oku mou mohe!"
        },
        {
          "number": "37",
          "text": "Ko e fakatokanga ‘oku ou fai kiate kimoutolú, ‘oku ou fai ia ki he kakai kotoa pē. Mou le‘o!”"
        }
      ],
      "14": [
        {
          "number": "1",
          "text": "Pea naʻe toe pē ʻa e ʻaho ‘e ua pea a‘u ki he Pāsová mo e Kātoanga Kai Mā Tapulēvani̇́, pea kamata alea ʻa e hou‘eiki taula‘eiki̇́ mo e kau faiako Lao ʻa Mōsesé pē ‘e anga fēfē ha‘anau puke fakafufū ʻa Si̇̄sū ‘o tāmate‘i."
        },
        {
          "number": "2",
          "text": "He naʻa nau pehē: ‟‘Oua te tau puke ia he lolotonga ʻa e kātoangá, na‘a hoko ai ha moveuveu ʻi he kakai̇́.”"
        },
        {
          "number": "3",
          "text": "Pea lolotonga ʻa e ʻi Pētani ʻa Si̇̄sū, ʻi he ʻapi ‘o Saimone, ko e tangata na‘e kilia, ʻo fai ʻenau maʻumeʻatokoni, kuo ha‘u ha fefine mo ha hina lolo tākai. Ko e hina ʻalapasita ia, pea ko e lolo na‘ati mahu‘inga ʻaupito. Pea hanga ‘e he fefiné ‘o foa‘i ʻa e hiná, ‘o lilingi ʻa e loló ki he ʻulu ‘o Sīsuú."
        },
        {
          "number": "4",
          "text": "Pea felāuaki ai ʻa e ni‘ihi ‘o nau pehē: ‟Ko e maumau‘i pehe‘i ʻo e loló ke hā?"
        },
        {
          "number": "5",
          "text": "Na‘e mei fakatau atu ia ‘o ma‘u ai ha pa‘anga siliva ‘e tolungeau ke foaki ma‘a e kau masivá!” Pea nau ʻitangiʻi lahi ai ʻa siʻi fefiné."
        },
        {
          "number": "6",
          "text": "Kae folofola ʻa Si̇̄sū kiate kinautolu, ‟Tuku ai pē mu‘a ʻa e fefiné ni ia! Ko e hā ‘oku mou fakalotomamahi‘i ai iá? Ko e me‘a ke fakamālōʻia kuó ne fai ma‘akú."
        },
        {
          "number": "7",
          "text": "Te mou nofoma‘u ai pē mo e kau masivá, pea ‘oku faingamālie pē ke mou tokoni‘i kinautolu. Ka he‘ikai te mou nofo ai pē mo au."
        },
        {
          "number": "8",
          "text": "Kuo fai pē ʻe he fefiné ni ʻa e meʻa totonu ke ne fai̇́. He kuó ne tākai hoku sinó ko e teuteu ki fonualoto."
        },
        {
          "number": "9",
          "text": "Ko hono mo‘oni̇́ ʻeni ‘oku ou talaatú, ko e feituʻu kotoa pē ‘e malanga‘i ai ʻa e Ongoongo Lelei̇́, ‘e talanoa‘i ai pē mo e me‘a kuo fai ‘e siʻi fefiné ni, ko e fakamanatu kiate ia.”"
        },
        {
          "number": "10",
          "text": "Pea toki ʻalu ʻa Siutasi ‘Isikāliote, ko e toko taha ia he toko hongofulu mā uá, ‘o lavaki‘i ʻa Si̇̄sū ki he kau taula‘eiki lahi̇́."
        },
        {
          "number": "11",
          "text": "Pea fiefia ai honau lotó, ʻo nau palōmesi te nau ‘oange ha‘ane pa‘anga. Ko ia, naʻe toki kumi faingamālie leva ʻa Siutasi ke ne puke ʻa Si̇̄sū ʻo tuku atu kiate kinautolu."
        },
        {
          "number": "12",
          "text": "Pea ʻi heʻene a‘u ki he ʻuluaki ʻaho ‘o e Kātoanga Kai Mā Tapulēvani̇́, ʻa e ʻaho na‘e tāmate‘i ai e fanga lami̇́ ki he Pāsová, pea pehēange ‘e he kau akó kia Si̇̄sū, ‟‘Okú ke loto ke mau teuteu ʻa e Pāsová ʻifē?”"
        },
        {
          "number": "13",
          "text": "Pea talaange ‘e Si̇̄sū ki he toko ua he‘ene kau akó, ‟Mo ō ki kolo, pea te mo fetaulaki ai mo ha tangata ‘okú ne fua ha hina vai. Mo muimui ai."
        },
        {
          "number": "14",
          "text": "Pea ko e ʻapi ‘e ʻalu ki ai̇́, pea mo talaange ki he toko taha ‘oku ‘o‘ona ʻa e ʻapi̇́, ‛‘Oku ʻeke mai ‘e he Tangata‘eiki̇́, pē ko e fē ʻa e loki te ne kai ai ʻa e Pāsová mo ʻene kau akó?’"
        },
        {
          "number": "15",
          "text": "Peá te ne fakahā atu kiate kimoua ha loki ʻi ‘olunga kuo ‘osi maau, pea mo teuteu ai ʻa e Pāsová ma‘atautolu.”"
        },
        {
          "number": "16",
          "text": "Peá na ō atu ʻo hū ki he koló, pea ko e me‘a kotoa na‘e talaange ‘e Sīsuú, na‘e hoko. Peá na teuteu ai ʻa e Pāsová."
        },
        {
          "number": "17",
          "text": "Pea ʻi heʻene efiafi hifó, naʻe aʻumai ʻa Si̇̄sū mo e toko hongofulu mā uá."
        },
        {
          "number": "18",
          "text": "Pea lolotonga ʻenau maʻumeʻatokoni he tēpilé, naʻe folofola ʻa Si̇̄sū, ʻo pehē: ‟Ko hono mo‘oni̇́ ʻeni ‘oku ou talaatú, ‘e lavaki‘i au ‘e ha taha ʻiate kimoutolu ko ʻeni̇́; ʻIo, ʻe he toko taha ‘oku lolotonga kai fakataha mo au.”"
        },
        {
          "number": "19",
          "text": "Pea lotomamahi ai ʻa e kau akó, ‘o nau ʻeke tahataha kia Si̇̄sū, ‟Ko au ʻapē ia?”"
        },
        {
          "number": "20",
          "text": "Pea naʻe tali kiate kinautolu, ʻo pehē: ‟Ko e toko taha ʻiate kimoutolu, ʻa e toko hongofulu mā uá, ʻa ia ‘okú ne unu fakataha mo au ʻene konga maá, ki he ipú."
        },
        {
          "number": "21",
          "text": "Ko hono moʻoni̇́, ko e mate ʻa e Foha ʻo e Tangatá, ‘e hangē pē ko ia kuo tohi ʻo kau kiate iá. Ka ‘e malaʻia ʻa e tangata te ne lavaki‘i ʻa e Foha ʻo e Tangatá! Na‘e mei sai ange kapau naʻe ʻikai ke fanau‘i ʻa e tangata ko iā.”"
        },
        {
          "number": "22",
          "text": "Pea lolotonga ʻenau kei ma‘u me‘atokoni̇́, naʻe to‘o ‘e Si̇̄sū ha fo‘i mā. Pea hili ʻene lotu fakafeta‘i̇́, naʻá ne pakipaki ia ‘o ne ‘oatu ki he‘ene kau akó. Pea naʻe toki folofola kiate kinautolu, ‟Mou to‘o ʻeni ‘o kai. Ko hoku sinó eni.”"
        },
        {
          "number": "23",
          "text": "Pea to‘o foki ‘e Si̇̄sū mo ha ipu uaine, ‘o ne fakafeta‘i ki he ‘Otuá, pea ne toki ‘oatu ki he‘ene kau akó ʻo nau inu kotoa pē mei ai."
        },
        {
          "number": "24",
          "text": "Peá ne toki folofola kiate kinautolu, ‟Ko hoku totó eni, ko e toto ʻo e fuakavá, ʻa ia ʻoku lilingi ko e fetongi ʻo e tokolahi."
        },
        {
          "number": "25",
          "text": "Ko hono mo‘oni̇́ ʻeni ‘oku ou talaatú, ‘e ‘ikai te u toe inu mei he fua ʻo e vainé, kae‘oua ke u toki inu ai ia kuo fo‘ou, ʻi he Pule‘anga ‘o e ‘Otuá.”"
        },
        {
          "number": "26",
          "text": "Pea hili ʻa e fai ha‘anau hiva, pea nau ō leva ki Moʻunga ‘Ōlivé."
        },
        {
          "number": "27",
          "text": "Pea pehēange ‘e Si̇̄sū kiate kinautolu, ‟Te mou feholaki kotoa pē ‘o li‘aki au. He hangē ko e lau ʻa e Tohitapú, ‛Te u taa‘i ʻa e tauhi sipi̇́, pea ‘e movete ai ʻa e fanga sipi̇́.’"
        },
        {
          "number": "28",
          "text": "Ka ʻoka hili hono fokotu‘u au mei he maté, pea te u mu‘omu‘a ʻiate kimoutolu ki Kāleli.”"
        },
        {
          "number": "29",
          "text": "Pea lea ange ʻa Pita kiate ia, ‟Hei‘ilo ki he fa‘ahinga ko eé mo ha‘anau li̇̄ʻaki koe. Ka he‘ikai pē te u li̇ʻaki ‘e au koe.”"
        },
        {
          "number": "30",
          "text": "Pea tali ʻe Si̇̄sū, ‟Ko hono mo‘oni̇́ ʻeni ‘oku ou talaatú, ‘e te‘eki ai ke ʻuʻua tuʻo ua ʻa e moá he poó ni, kuó ke ‘osi fakafisinga‘i tuʻo tolu au.”"
        },
        {
          "number": "31",
          "text": "Kae vilitaki atu pē ʻa Pita ʻene laú, ‟He‘ikai pē te u fakafisinga‘i ‘e au koe, neongo ʻe iku ki haʻaku mate fakataha ai mo koe!” Pea naʻe pehē mo e lau ʻa e toenga ko eé."
        },
        {
          "number": "32",
          "text": "Pea nau ʻalu atu ki ha feituʻu naʻe ui ko Ketisemani, pea pehēange ‘e Si̇̄sū ki he‘ene kau akó, ‟Mou nofo heni, ka u ʻalu ‘o fai ʻeku lotu.”"
        },
        {
          "number": "33",
          "text": "Pea ʻave ‘e Si̇̄sū ʻa Pita, mo Sēmisi, mo Sione, ‘o nau ō. Pea kamata leva ke mamahi fuʻu mo hoha‘a hono lotó;"
        },
        {
          "number": "34",
          "text": "‘O ne pehēange kiate kinautolu, ‟‘Oku mātuʻaki mamahi hoku laumālié, ‘o hangē kaú ka maté. Mou nofo pē hena ‘o le‘o.”"
        },
        {
          "number": "35",
          "text": "Pea toe tahataha atu ʻa Si̇̄sū meiate kinautolu, ‘o ne tō fo‘ohifo ki he kelekelé, ʻo fai leva ʻene lotu, ‘o kole kapau muʻa ʻe lava, pea tuku ke fakalaka atu ʻiate ia ʻa e houa ʻo e mamahi̇́."
        },
        {
          "number": "36",
          "text": "Pea na‘á naʻe pehē: ‟ʻApā Tamai ē, ‘okú ke malava ‘e koe ʻa e me‘a kotoa pē. Ke ke fakalaka atu mu‘a ʻa e ipú ni meiate au. Kaekehe, ‘oua na‘a fai hoku lotó, kae fai pē ho finangaló.”"
        },
        {
          "number": "37",
          "text": "Pea ʻi he foki atu ʻa Si̇̄sū ki heʻene kau akó, kuo nau ʻosi mohe kinautolu. Pea naʻe pehēange kia Pita, ‟‘E Saimone, ‘okú ke mohe koā koe? Kuo ‘ikai koā te ke lava ke ‘ā mo au ʻi ha fo‘i houa pē ‘e taha?"
        },
        {
          "number": "38",
          "text": "Mou ‘ā pē ‘o lotu, ke ‘oua te mou mo‘ua ʻi ha ʻahi‘ahi. He ‘oku vēkeveke fai ʻa e laumālié, ka ‘oku vaivai fuʻu ʻa e kakanó.”"
        },
        {
          "number": "39",
          "text": "Pea toe ʻalu ʻa Si̇̄sū ‘o ne fai ʻa e lotu pē ko ē na‘á ne ʻuluaki fai̇́."
        },
        {
          "number": "40",
          "text": "Pea ʻi heʻene toe foki mai ki he kau akó, tā kuo nau toe mohe pē kinautolu, he na‘á nau mate he fiemoheá. Pea na‘e ‘ikai ha‘anau tali ‘e fai kia Si̇̄sū."
        },
        {
          "number": "41",
          "text": "Pea toe foki mai ʻa Sīsu, ko hono tuʻo tolú ia, ‘o ne pehēange kiate kinautolu, ‟ʻOku mou kei mohe pē koā mo mālōlō! Tuku ai ā! He kuo hokomai ʻeni ʻa e taimi̇́, ke tuku atu ʻa e Foha ʻo e Tangatá ki he nima ʻo e kau angahalá."
        },
        {
          "number": "42",
          "text": "Mou tuʻu ke tau ō! He ko eni, ko hoku lavaki̇́ ʻeni kuo a‘u mai!”"
        },
        {
          "number": "43",
          "text": "Pea lolotonga ʻa e kei lea ʻa Sīsuú, fakafokifā, kuo aʻumai ʻa Siutasi, ko e toko taha ʻi he toko hongofulu mā uá, pea mo ha kakai tokolahi ‘oku nau toʻo heletā mo e ʻakau, ko ʻenau omi mei he kau taula‘eiki lahi̇́, mo e kau faiako Lao ʻa Mōsesé, mo e kau mātuʻa ʻo e lotú."
        },
        {
          "number": "44",
          "text": "Pea kuo ‘osi fakahā ‘e Siutasi kiate kinautolu ha faka‘ilonga, he na‘á ne talaange, ‟Ko e toko taha ko ē te u ʻuma ki ai̇́, ko e tangatá ia. Mou puke ia ‘o taki fakamālohiʻi atu.”"
        },
        {
          "number": "45",
          "text": "Pea ʻalu atu leva ʻa Siutasi kia Si̇̄sū, ʻo ne fakalea ange, ‟Tangata‘eiki,” pea naʻe ʻuma lolomi kiate ia."
        },
        {
          "number": "46",
          "text": "Pea nau ala fakamālohi kiate ia ʻo nau puke atu ia."
        },
        {
          "number": "47",
          "text": "Pea toki hanga ‘e he toko taha he fa‘ahinga na‘e tutuʻu ai̇́ ‘o unuhi ʻene heletaá ‘o taa‘i ʻaki ʻa e tamaio‘eiki ʻa e Taula‘eiki Lahi̇́, ‘o motu ai hono telingá."
        },
        {
          "number": "48",
          "text": "Pea folofola ʻa Si̇̄sū kiate kinautolu ʻo pehē: ‟Ko ho‘omou ō mai koā mo e heletā mo e ʻakaú ke puke ʻaki aú, he ko ha taki au ʻo ha kau angatuʻu?"
        },
        {
          "number": "49",
          "text": "Ko e ʻaho ki he ʻaho mo ʻeku nofo homou lotolotongá ʻo faiako he Temipalé, kae ‘ikai ke mou puke ai au. Ka naʻe fai eni̇́, ke fakamoʻoni ʻa e me‘a kuo tohi ʻi he Tohitapú.”"
        },
        {
          "number": "50",
          "text": "Pea toki li̇̄ʻaki ia ‘e he kau akó kātoa, ka nau feholaki."
        },
        {
          "number": "51",
          "text": "Pea na‘e ʻi ai ha talavou na‘e muimui atu ‘ia Si̇̄sū, kuo ʻikai te ne ʻai vala, ka na‘á ne huluhulu pē ha tupenu li̇̄neni. Pea nau feinga‘i ke puke ia;"
        },
        {
          "number": "52",
          "text": "Pea homo ai ʻa e tupenú kae lele telefua ai pē ia."
        },
        {
          "number": "53",
          "text": "Pea na‘á nau taki atu ʻa Si̇̄sū ki he Taula‘eiki Lahi̇́, pea na‘e kātoa mai ki ai ʻa e kau taula‘eiki lahi̇́, mo e kau mātu‘a ʻo e lotú, mo e kau faiako Lao ʻa Mōsesé."
        },
        {
          "number": "54",
          "text": "Pea na‘e muimui atu kiate ia ʻa Pita mei̇ he mama‘ó, ʻo ne hū atu ki he loto‘ā ‘o e Taula‘eiki Lahi̇́, ‘o nofo fakataha atu mo e kau kaʻaté, ‘o mūmū he afi̇́."
        },
        {
          "number": "55",
          "text": "Pea feinga ‘e he kau taula‘eiki lahi̇́ mo e kau fakataha ʻo e Sanetalimi̇́ ke ma‘u ha ngaahi fakamo‘oni ke talatalaaki‘i ʻaki ʻa Si̇̄sū, kae lava ke nau tāmate‘i ia. Ka na‘e ‘ikai te nau ma‘u ha me‘a ‘e taha."
        },
        {
          "number": "56",
          "text": "Na‘e ai ha tokolahi naʻa nau tuʻu ko e fakamo‘oni loi ʻo kau kia Si̇̄sū, ka na‘e fepakipaki ʻenau ngaahi fakamatalá."
        },
        {
          "number": "57",
          "text": "Pea toki tuʻu hake ai mo ha ni‘ihi ‘o fai ʻa e fakamo‘oni loi ko ʻeni̇́ ʻo kau kia Si̇̄sū, ʻo nau pehē:"
        },
        {
          "number": "58",
          "text": "‟Na‘a mau fanongo ki heʻene pehē: ‘Te u hanga ‘o holoki ʻa e Temipale ko ʻeni naʻe ngaohi pē ʻe he tangatá, peá ka hili ha ʻaho ‘e tolu, te u toe langahake ha Temipale, ‘oku ‘ikai ko e ngāue ʻa ha tangata!”"
        },
        {
          "number": "59",
          "text": "Ka na‘á mo ia, na‘e ‘ikai tatau ai ʻenau ngaahi fakamo‘oni̇́."
        },
        {
          "number": "60",
          "text": "Pea toki tuʻu hake ʻa e Taula‘eiki Lahi̇́, ʻi honau lotolotongá, ‘o ne fehu‘i ange kia Si̇̄sū, ‟‘Oku ‘ikai koā ha‘o tali ki ho talatalaaki‘i kuo fai̇́? Ko e hā ʻa e meʻa ʻoku lau ʻe he kau tangata ko eni̇́, ʻo kau kia koé?”"
        },
        {
          "number": "61",
          "text": "Ka naʻe fakalongolongo pē ʻa Si̇̄sū, ‘o ‘ikai ha‘ane tali. Pea toe fehu‘i ange ‘e he Taula‘eiki Lahi̇́, ‟Ko e Mi̇̄saiá koā koe, ko e ʻAlo ‘o e ‘Otua Mohu-monūʻiá?”"
        },
        {
          "number": "62",
          "text": "Pea pehēange ‘e Si̇̄sū, ‟Ko au ia. Pea te mou mamata kotoa pē ki he Foha ʻo e Tangatá ‘okú ne nofo mei he nima to‘omata‘u ‘o e ‘Otua Māfimafi̇́, pea ʻokú ne haʻu mo e ngaahi ʻao ‘o e langi̇́.”"
        },
        {
          "number": "63",
          "text": "Pea toki hae ai ‘e he Taula‘eiki Lahi̇́ hono pulupulú, ‘o ne pehē ‘e ia, ‟Kaeʻumaʻaki ha‘atau toe kumi ha kau fakamo‘oni?"
        },
        {
          "number": "64",
          "text": "Ko ena kuo mou ‘osi fanongo tonu ki heʻene lea fie-‘Otuá! Ko e hā ha‘amou lau ki ai?” Pea nau loto taha kotoa pē, ke hilifaki kiate ia ʻa e tautea maté."
        },
        {
          "number": "65",
          "text": "Pea kamata ʻanuhi ‘e ha ni‘ihi ʻa Si̇̄sū, pea nau fakapūlou‘i ia ʻo tuki pohu ia. Pea nau toki ʻeke ange, ‟Mate‘i mai pē kohai na‘á ne tuki koe!” Pea taki atu ia ‘e he kau ka‘até ‘o fepākaki hono matá."
        },
        {
          "number": "66",
          "text": "Pea lolotonga ʻa e kei tangutu ʻa Pita ʻi he lotoʻaá mo e ha‘u ha fefine ngāue ʻa e Taula‘eiki Lahi̇́."
        },
        {
          "number": "67",
          "text": "Pea naʻe fakatokanga‘i atu ʻa Pita ‘oku fakamāfana mai he ve‘e afi̇́, pea naʻe sio ke fakapapauʻi ko ia, ʻo ne toki pehēange, ‟Na‘á ke kau foki mo koe he faʻa ʻalu holo mo e tangata Nāsaleti ko ená, ʻa Si̇̄sū!”"
        },
        {
          "number": "68",
          "text": "Kae talaange ‘e Pita, ‟‘Ikai ʻaupito! ʻOku ʻikai te u ʻilo pē mahino kiate au ʻa e meʻa ʻokú ke lau ki ai̇́!” Pea ʻalu ia ki he matapaá. Pea feʻunga tonu mo iá mo e ‘u‘ua ʻa e moá."
        },
        {
          "number": "69",
          "text": "Pea toe fakatokanga‘i atu ia ‘e he kaunangá, pea naʻe kamata fakahā ange ki he kakai na‘a nau tuʻu holo ai̇́, ‟Ko e siana ko ʻeni̇́ naʻe faʻa kau mo kinautolu!”"
        },
        {
          "number": "70",
          "text": "Ka naʻe toe fakaʻikaiʻi pē ʻe Pita. Pea fuoloa si‘i pē mei ai, kuo toe pehēange ‘e he ni‘ihi naʻe tuʻu holo ai̇́ kia Pita, ‟Ko e mo‘oni, naʻá ke faʻa kau mo kinautolu, he ko e Kāleli foki mo koe!”"
        },
        {
          "number": "71",
          "text": "Pea toki kamata hikinima ʻa Pita mo fakapapau, ‟‘Oku ‘ikai ʻaupito te u ‘ilo ‘e au ʻa e toko taha ko ena ‘oku mou lau ki ai̇́.”"
        },
        {
          "number": "72",
          "text": "Pea ʻiloangé, naʻe ‘u‘ua ʻa e moá, ko hono tuʻo uá ia. Pea toki manatu‘i ‘e Pita ʻa e folofola ange ʻa Si̇̄sū ki ai, ‟‘E te‘eki ke ‘u‘ua tuʻo ua ʻa e moá, kuo tuʻo tolu hoʻo fakafisingaʻi au.” Pea naʻe fifili ki ai ʻo ne toki tangi mamahi."
        }
      ],
      "15": [
        {
          "number": "1",
          "text": "Pea ʻi he pongipongi haké, kuo fakataha mai ʻa e taula‘eiki lahi̇́ mo e kau mātu‘a ʻo e lotú, mo e kau Faiako Lao ʻa Mōsesé, pea mo e Fakamaauʻanga Lahi ʻa e kakai Siú, ‘o nau toki ha‘i ʻa Si̇̄sū, pea nau taki atu ia ʻo tuku kia Pailato."
        },
        {
          "number": "2",
          "text": "Pea fehu‘i ange ‘e Pailato kia Si̇̄sū, ‟Ko e Tuʻi koā koe ‘o e kakai Siú?” Pea naʻe tali kiate ia, ‟Ko ia pē ‘okú ke me‘a mai ʻaki̇́.”"
        },
        {
          "number": "3",
          "text": "Pea toki talatalaakiʻi ‘e he kau taula‘eiki lahi̇́ ʻa Si̇̄sū he ngaahi me‘a lahi."
        },
        {
          "number": "4",
          "text": "Pea toe fehu‘i ange ‘e Pailato, ‟‘Oku ‘ikai koā ha‘o tali? Fanongo hake ki he ngaahi me‘a mamafa ‘oku nau tukuaki‘i ki ai koé!”"
        },
        {
          "number": "5",
          "text": "Ka naʻe fakalongolongo pē ʻa Si̇̄sū ʻo ʻikai haʻane tali. Pea na‘e ʻohovale ʻaupito ai ʻa Pailato."
        },
        {
          "number": "6",
          "text": "Pea ko eni, ko e anga maheni ‘o Pailató, ʻi he Kātoanga Pāsova kotoa pē, ʻokú ne vete ange ha pōpula ‘e loto ki ai ʻa e kakai̇́."
        },
        {
          "number": "7",
          "text": "Pea na‘e ʻi ai ha tangata ko Palāpasa hono hingoá, naʻe lolotonga fakahū pili̇̄sone fakataha mo ha kau angatu‘u, he na‘á nau fai ha tāmate ʻi ha fu‘u moveuveu na‘e hoko."
        },
        {
          "number": "8",
          "text": "Pea omi ʻa e kakai̇́ ‘o nau kole kia Pailato ke ne tukuange mai ha taha, ‘o hangē ko ia na‘á ne angamaheni‘aki̇́."
        },
        {
          "number": "9",
          "text": "Pea ʻeke ange leva ‘e Pailato kiate kinautolu, ‟Ko homou lotó koā ke u tukuange atu ʻa e Tuʻi ‘o e kakai Siú?”"
        },
        {
          "number": "10",
          "text": "He na‘e ‘ilo ‘e Pailato, ko hono tuku mai ‘o Si̇̄sū kiate ia ‘e he kau taula‘eiki lahi̇́, ko ʻenau meheka pē kiate ia."
        },
        {
          "number": "11",
          "text": "Ka kuo ʻosi faka‘ai‘ai ‘e he kau taula‘eiki lahi̇́ ʻa e kakai̇́, ke nau kole ke tukuange mai ʻa Palāpasa."
        },
        {
          "number": "12",
          "text": "Pea toe ʻeke ange ‘e Pailato ki he kakai̇́, ‟Ka ko e hā ʻa e me‘a te u fai ki he toko taha ‘oku mou ui ko e Tuʻi ‘o e kakai Siú?”"
        },
        {
          "number": "13",
          "text": "Pea nau kalanga, ‟Tutuki ia ki ha kolosi!”"
        },
        {
          "number": "14",
          "text": "Pea pehē atu ‘e Pailato kiate kinautolu, ‟He ko e hā ha‘ane kovi kuo fai?” Ka naʻe ʻā‘āsili pē ʻenau kalangá, ‟Tutuki ia ki ha kolosi!”"
        },
        {
          "number": "15",
          "text": "Pea fakakaukau leva ʻa Pailató ke fai ki he loto ‘o e kakai̇́, ko ia, naʻá ne tukuange atu kiate kinautolu ʻa Palāpasa, ka naʻe tuku atu ʻa Si̇̄sū ke taaʻi ʻaki ʻa e loholoho faka-Lomá, peá ke nau toki tutuki ia ki ha kolosi."
        },
        {
          "number": "16",
          "text": "Pea taki atu ‘e he kau sōtiá ʻa Si̇̄sū ‘o fakahū ki he loto‘ā ‘o e palasi ‘o e kōvaná, pea nau fekau ʻa e kātoa ‘o e kau taú ke nau fakataha mai."
        },
        {
          "number": "17",
          "text": "Pea nau toki fakatui ʻia Si̇̄sū ha fu‘u kofu lanu fisiʻifekika, pea nau fi̇̄ hano kalauni talatala ‘o ‘ai ki hono ʻulú."
        },
        {
          "number": "18",
          "text": "Pea nau toki lea manuki kiate ia, ‟Ke lākoifie lelei ʻa e Tuʻi ‘o e kakai Siú!”"
        },
        {
          "number": "19",
          "text": "Pea nau toutou taaʻi ʻaki hono ʻulú ha fuʻu vaʻakau, mo ʻanuhi ia, ʻo nau toki tūʻulutui mo punou manuki kiate ia."
        },
        {
          "number": "20",
          "text": "Pea hili ʻenau va‘inga ʻaki ʻa Sīsuú, naʻa nau hu‘i meiate ia ʻa e fuʻu teunga lanu fisiʻifekiká, ka nau taki atu leva ia ke tutuki ki he kolosi̇́."
        },
        {
          "number": "21",
          "text": "Pea na‘a nau fetaulaki mo ha tangata, naʻe haʻu he halá, ko ʻene foki mei ʻuta, ko Saimone mei Sailiné, ko e tamai ʻa ʻAlekisānita mo Lūfusi̇́. Pea nau fekau kiate ia ke ne fua ʻa e kolosi ‘o Sīsuú."
        },
        {
          "number": "22",
          "text": "Na‘e ‘ave ‘e he kau sōtiá ʻa Si̇̄sū ki he feitu‘u ko Kolokota (ʻa ia, ko hono ‘uhingá, ko e Feituʻu ʻo e ʻUlupoko)."
        },
        {
          "number": "23",
          "text": "Pea nau ‘oange ai kiate ia ha uaine kuo hū‘i ʻaki ha meʻa fakakona ke ne inu. Ka na‘e ʻikai te ne fieinu ia."
        },
        {
          "number": "24",
          "text": "Pea nau toki tutuki ʻa Si̇̄sū ki he kolosi̇́. Pea nau tālotalo ke vakaiʻi pē ko hai te ne ma‘u hono valá."
        },
        {
          "number": "25",
          "text": "Pea ko e hiva pongipongi̇́ ia naʻa nau kalusefai ai iá."
        },
        {
          "number": "26",
          "text": "Pea na‘e tohi ʻi ‘olunga ʻi he kolosi̇́, ʻa e ‘uhinga hono tauteá: ‟Ko e Tuʻi ‘o e Kakai Siú.”"
        },
        {
          "number": "27-28",
          "text": "Pea na‘e tutuki fakataha mo Si̇̄sū ha ongo tangata fai hia, ko e toko taha mei hono toʻomataʻú, mo e toko taha mei hono to‘ohemá."
        },
        {
          "number": "29",
          "text": "Pea ko e kakai naʻe fou ange he feituʻu ko iā, naʻa nau manuki kia Si̇̄sū mo nau kalokalo honau ʻulú, pea nau toki pehēange kiate ia, ‟Uē! Ko koe koā na‘á ke lau ke holoki ʻa e Temipalé pea te ke toe langahake ia ʻi ha ʻaho ‘e tolu?"
        },
        {
          "number": "30",
          "text": "Fakahaofi koe! Hifo mai mei he kolosi̇́!”"
        },
        {
          "number": "31",
          "text": "Naʻe pehē pē foki mo e manuki ʻa e kau taula‘eiki lahi̇́, mo e kau faiako Lao ʻa Mōsesé, he naʻa nau pehē: ‟Na‘á ne fakamo‘ui ʻa e kakai kehé! Ka ‘oku ‘ikai te ne lava ke fakamo‘ui ‘e ia ia!"
        },
        {
          "number": "32",
          "text": "Lau ko e Mi̇̄saiá koe ko e Tuʻi ‘Isileli̇́, hifo mai angē mei he kolosi̇́ koeʻuhi̇̄ ka mau sio ki ai, pea te mau toki tui atu kiate koe!” Pea kau foki mo e ongo tangata naʻe kaungā kalusefai mo iā, ʻi he laukovi kiate iá."
        },
        {
          "number": "33",
          "text": "Pea ʻi heʻene a‘u ki he ho‘atā mālié, naʻe fakapoʻuli kātoa ʻa e fonuá, ‘o a‘u ki he tolu efiafi̇́."
        },
        {
          "number": "34",
          "text": "Pea ʻi heʻene aʻu ki he tolu efiafi̇́, naʻe kalanga le‘o lahi ʻa Si̇̄sū, ‟‘Iloi̇̄! ‘Iloi̇̄! Lama sapakatani̇̄?” ʻA ia ko hono ‘uhingá, ‟‘E hoku ‘Otua! ‘E hoku ‘Otua! Ko e hā kuó ke li‘aki ai aú?”"
        },
        {
          "number": "35",
          "text": "Pea ʻi he fanongo ki ai ʻa e ni‘ihi na‘e tutuʻu ai, naʻa nau pehē: ‟Fanongo atu! Ko ʻeni kuó ne ui kia ‘Ilaisiā!”"
        },
        {
          "number": "36",
          "text": "Pea lele leva ha taha mo ha konga vavae ‘o ne unu ki ha uaine mahi, pea naʻe toki hunuki ʻi ha mui‘i ʻakau, ‘o mono hake kia Si̇̄sū mo ne pehē: ‟Tau vakai angē pē ‘e ha‘u ʻa ‘Ilaisiā ‘o ‘ohifo ia mei he kolosi̇́!”"
        },
        {
          "number": "37",
          "text": "Pea toe kaila leʻo lahi ʻa Si̇̄sū, ʻo ne toki pekia."
        },
        {
          "number": "38",
          "text": "Pea ʻi he taimi pē ko iā naʻe mahae ʻa e puipui ‘o e Temipalé, mei ‘olunga ‘o a‘u ki lalo."
        },
        {
          "number": "39",
          "text": "Pea ʻi he mamata ʻa e senituliō na‘e tuʻu he ve‘e kolosi̇́, ki he anga ‘o e pekia ʻa Sīsuú, naʻá ne pehē: ‟Tā ko e mo‘oni! Ko e tangatá ni, ko e ʻAlo ia ʻo e ʻOtuá!”"
        },
        {
          "number": "40",
          "text": "Pea na‘e ʻi ai ha kau fefine na‘a nau sio atu ki ai mei he mama‘ó. Naʻe kau ai ʻa Mele mei Makitala, mo Mele ko e fa‘ē ʻa Sēmisi Si‘i̇ mo Siosifa, mo Sālomé."
        },
        {
          "number": "41",
          "text": "Ko e kau fefine kinautolu na‘á nau muimui kia Si̇̄sū ʻi Kāleli ke tokoni ki heʻene ngaahi fiemaʻú. Na‘e ai foki mo ha kau fefine tokolahi na‘e kaungā fononga mai mo ia ki Selusalema, naʻa nau tutuʻu ai."
        },
        {
          "number": "42",
          "text": "Pea ko e ʻaho Tokonaki ia ʻo e kau Siú, ʻa e ʻaho kimuʻa he Sāpaté, ko ia ʻi heʻene efiafi hifó;"
        },
        {
          "number": "43",
          "text": "Naʻe fakato‘oto‘a ʻa e tangata ko Siosifa mei ‘Alemateá ʻo ʻalu atu kia Pailato ‘o kole ange, ke ne tuku mai ʻa e sino ‘o Sīsuú. Ko e tangata faka‘apa‘apa‘ia ia, pea naʻá ne kau he Fakamaauʻanga Lahi ʻa e kakai Siú, pea kuó ne nofo ʻamanaki ki he hoko mai ʻa e Pule‘anga ‘o e ‘Otuá."
        },
        {
          "number": "44",
          "text": "Pea naʻe ʻohovale ʻa Pailato heʻene fanongo kuo ʻosi pekia iá, ko ia naʻá ne fekau ha ‘ōfisa ke ʻalu ‘o vakai pē kuo fuoloa ʻa e pekia ʻa Sīsuú."
        },
        {
          "number": "45",
          "text": "Pea ʻi heʻene fanongo ki he fakamatala naʻe haʻu mo e ‘ōfisá, naʻá ne talaange kia Siosifa, ke ne ‘ave ā ʻa e sino ‘o Sīsuú."
        },
        {
          "number": "46",
          "text": "Ko ia, na‘e fakatau ‘e Siosifa ha tupenu li̇̄neni mahuʻinga, pea naʻe toki ‘ohifo ʻa e sino ‘o Si̇̄suú mei he kolosi̇́ ‘o kofuʻaki ʻa e tupenu li̇̄není pea naʻe toki telio ia ki ha fonualoto naʻe ‘osi keli ʻi ha makatu‘u, pea naʻe tekaʻi mai ha fuʻu maka lahi ʻo tāpuniʻaki ʻa e matapā ʻo e fonualotó."
        },
        {
          "number": "47",
          "text": "Pea na‘e mamata ki ai ʻa Mele Makitaline mo Mele ko e fa‘ē ʻa Siosifá, ki he me‘a naʻe fai ʻe Siosifa, ‘o na ‘ilo ki he feitu‘u na‘e telio ai ʻa e sino ‘o Sīsuú."
        }
      ],
      "16": [
        {
          "number": "1",
          "text": "Pea ʻi he hili ʻa e Sāpaté, naʻe ō atu leva ʻa Mele Makitaline, mo Mele faʻē ʻa Sēmisi̇́, mo Sālome, ‘o fakatau mai ha ngaahi lolo fakanamulelei kehekehe, ke nau ʻave ‘o tākai ʻaki ʻa e sino ‘o Sīsuú."
        },
        {
          "number": "2",
          "text": "Pea kei hengihengi ʻaupito ʻi he ʻuluaki ʻaho ‘o e uiké, naʻa nau uhu atu ki he fonualotó, kuo hopo hake ʻa e laʻaá."
        },
        {
          "number": "3",
          "text": "Pea nau fepehēʻaki, ‟Ko hai nai te ne teka‘i ʻa e maka tāpuni̇́?”"
        },
        {
          "number": "4",
          "text": "Ka ʻi heʻenau hanga atu ki ai̇́, naʻa nau fakatokangaʻi tā kuo ‘osi teka‘i ʻa e maka tāpuni̇́ ia, he ko e fu‘u maka lahi ʻaupito."
        },
        {
          "number": "5",
          "text": "Pea ʻi he hūatu ʻa e kau fefiné ki he fonualotó, naʻa nau mamata ai ki ha talavou, ʻoku tangutu ʻi he tafaʻaki toʻomataʻú, kuó ne tui ha kofu hinehina tōtōlofa. Pea kamata leva ke nau manavahē."
        },
        {
          "number": "6",
          "text": "Ka naʻe lea mai ʻa e talavoú ki he kau fefiné, ‟‘Oua te mou manavahē! Ko ho‘omou omi̇́ ke kumi kia Si̇̄sū mei Nāsaleti̇́, ʻa ē na‘e tutuki ki he kolosi̇́, ‘oku ‘ikai ke ʻi heni ia, he kuó ne toetuʻu. Sio mai! Ko e feituʻu ē na‘e fakatokoto ai hono sinó."
        },
        {
          "number": "7",
          "text": "Ka mou ō leva ‘o tala ki heʻene kau akó, pea kia Pita foki, ‛kuó ne ʻosi mu‘omu‘a atu ia ʻiate kinautolu ki Kāleli. Pea te nau toki sio ai kiate ia, ‘o hangē pē ko e me‘a na‘á ne folofolaʻaki atú.’ ”"
        },
        {
          "number": "8",
          "text": "Pea hola fakavave atu leva ʻa e kau fefiné mei he fonualotó, he kuo nau tetetete heʻenau fuʻu ʻohovalé. Pea na‘e ‘ikai te nau toe talanoa ki ha taha ʻa e me‘a kuo hokó, he ko e mo‘oni̇́ na‘á nau manavahē ʻaupito."
        },
        {
          "number": "9",
          "text": "Pea hili ʻa e toetu‘u ʻa Si̇̄sū mei he maté, ʻi he hengihengi ‘o e ʻuluaki ʻaho ‘o e uiké, na‘á ne fuofua hā kia Mele Makitaline, ʻa ē na‘á ne kapusi mei ai ʻa e fanga tēvolo ‘e toko fitu."
        },
        {
          "number": "10",
          "text": "Pea ʻalu leva ʻa Mele Makitaline ‘o fakahā ki he fa‘ahinga na‘e kau mo Sisu, ʻa ia naʻa nau lolotonga tangi mo tēngihia;"
        },
        {
          "number": "11",
          "text": "Pea ʻi heʻenau fanongo ki he‘ene pehē: Kuo toe mo‘ui ʻa Sīsuú, pea kuó ne mamata ki ai̇́, naʻe faingataʻa ke nau tui ki ai."
        },
        {
          "number": "12",
          "text": "Pea hili ʻa e ngaahi meʻa ko iā, pea toe hā ʻa Si̇̄sū, kuo fōtunga kehe ia, ki he tokoua ʻo ʻene kau akó naʻá na lolotonga fononga atu ki ʻuta."
        },
        {
          "number": "13",
          "text": "Pea naʻe foki hake ʻa e toko ua ko iā ‘o fakahā ki he kau ako ko ē, ka na‘e ‘ikai pē foki te nau tui kiate kinaua."
        },
        {
          "number": "14",
          "text": "Pea toki hā fakamuimui taha ʻa Si̇̄sū ki he kau ako ‘e toko hongofulu mā tahá, lolotonga naʻe fai ʻenau ma‘u me‘atokoni. Pea na‘á ne valoki‘i kinautolu koeʻuhi̇̄ ko ʻenau ta‘e tuí mo ʻenau ta‘efiefalala ki he lau ʻa e fa‘ahinga na‘e siotonu kiate ia kuó ne toetuʻú."
        },
        {
          "number": "15",
          "text": "Pea naʻe talaange kiate kinautolu, ‟Mou ō ‘o malanga ʻaki ʻa e Ongoongo Lelei̇́ ki he meʻafakatupu kotoa pē."
        },
        {
          "number": "16",
          "text": "‘Ilonga ha taha ‘e tui̇́, pea papitaisó, ‘e fakamo‘ui ia. Peá ka ‘ilonga ha taha ‘e ‘ikai tui̇́, ‘e fakamalaʻiaʻi ia."
        },
        {
          "number": "17",
          "text": "Pea ko e ngaahi me‘a fakaofo ʻeni kakai ‘e hoko kiate kinautolu ʻe tui kiate aú. Te nau kapusi tēvolo ʻaki hoku hingoá. Te nau lea ʻaki foki ha ngaahi lea kehekehe."
        },
        {
          "number": "18",
          "text": "Pea kapau te nau ala ki ha ngata, pē inu ha me‘akona, ‘e ‘ikai te nau mate ai. Te nau hilifaki honau nimá ki ha kau mahaki, pea ‘e mo‘ui leva ʻa e kakai ko iā.”"
        },
        {
          "number": "19",
          "text": "Pea hili ʻa e folofola ʻaki ‘e he ʻEiki ko Si̇̄suú ʻa e ngaahi me‘a ko iā kiate kinautolú, na‘e ‘ohake ia ki he langi̇́ ‘o ne ʻafio mei he nima to‘omata‘u ‘o e ‘Otuá."
        },
        {
          "number": "20",
          "text": "Ka na‘e ō atu ʻa e kau akó ‘o malanga ʻi he feitu‘u kotoa pē. Pea na‘e kaungāngāue fakataha mo kinautolu ʻa e ʻEiki̇́, ‘o naʻe fakamo‘oni‘i ʻenau malangá ʻaki ʻa e ngaahi mana na‘e hoko."
        }
      ]
    }
  },
  "LUK": {
    "name": "Luke",
    "chapters": {
      "1": [
        {
          "number": "1",
          "text": "Kuo feinga ‘e ha tokolahi ke fa‘u ha fakamatala hokohoko ʻo e ngaahi meʻa kuo fakakakato ‘e he ʻOtuá, ʻi hotau lotolotongá."
        },
        {
          "number": "2",
          "text": "ʻA ia foki naʻa nau hikitohi ʻo tuku mai kiate kitautolu, talu mei he kamataʻangá, ʻa e ngaahi fakamatala ʻa ha ni‘ihi naʻa nau mamata tonu he ngaahi meʻa na‘e hokó, ʻa ia naʻa nau hoko ko e kau faifekau ʻo e kōsipeli."
        },
        {
          "number": "3",
          "text": "Ko ia ai, ʻeiki maʻulakanga Tiofilusi, naʻá ku fakatotolo tokanga ʻe au foki ʻa e meʻa kotoa pē, mei hono kamataʻangá, ke hokohoko lelei, ʻou hikotohi ia maʻau."
        },
        {
          "number": "4",
          "text": "Koeʻuhi̇̄ ke ke meʻa‘i kakato, ʻa e mo‘oni ʻo e ngaahi akonaki kotoa pē kuó ke ʻosi fanongo ai̇́."
        },
        {
          "number": "5",
          "text": "ʻI he kuonga naʻe kei Tuʻi ai ʻa Hēlota ʻi Siuteá, na‘e ʻi ai ha faifekau ʻi he haʻa ʻĀpaiá, ʻa ia ko Sākalaiá hono hingoá. Pea ko hono mali̇́, ko ʻIlisapesi, ko e fefine mo ia foki mei̇́ he matakali ʻo ʻĒloné."
        },
        {
          "number": "6",
          "text": "Ko e ongo mātúʻa lotumoʻoni kinaua ʻi he ʻao ʻo e ʻOtuá, he naʻá na mātuʻaki tauhi ʻo haohaoa, ʻa e kotoa ʻo e ngaahi tuʻutuʻuni mo e ngaahi fekau ʻa e ʻEiki̇́."
        },
        {
          "number": "7",
          "text": "Ka na‘e ʻikai ke na fanau, he na‘e paʻa ʻa ʻIlisapesi, pea kuo na fakatou motuʻa."
        },
        {
          "number": "8",
          "text": "Pea ko e ʻaho ‘e taha, lolotonga naʻe fai ʻe Sākalaiá ʻene ngāue fakafaifekaú, he naʻe hokosia hono taimi ke faifatongia ai̇́."
        },
        {
          "number": "9",
          "text": "He na‘e fai ʻa e founga maheni ʻo e ngāue fakafaifekaú, ko ʻenau toho ke vakaiʻi pē ko hai ‘e hū ki he loto Temipalé ʻo tutu ʻa e ʻinisēnisi̇́, pea naʻe ma‘u ‘e Sākalaiá."
        },
        {
          "number": "10",
          "text": "Ko ia, naʻe lotu pē ʻa e kakai kotoa ʻi tuʻa, ʻi he taimi naʻe fai ai ʻa e tutu ʻinisēnisi̇́."
        },
        {
          "number": "11",
          "text": "Pea fakafokifā naʻe hā mai kiate ia ha ʻāngelo ʻa e ʻEiki̇́ he tafatafa ʻaki to‘omata‘u ʻo e ʻōlita tutu‘anga ʻinisēnisi̇́."
        },
        {
          "number": "12",
          "text": "Pea ʻi he mamata ki ai ʻa Sākalaiá, naʻe kamata ke ne mātuʻaki ilifia ʻaupito."
        },
        {
          "number": "13",
          "text": "Pea pehēmai ‘e he ʻāngeló kia Sākalaiá,: ‟‘E Sākalaiá, ʻoua te ke manavahē, he kuo ongoʻi ʻe he ʻOtuá ho‘o ngaahi kolé. Ko ia, ʻe fā‘ele‘i ‘e ʻIlisapesi ha tamasi‘i, pea te ke fakahingoa ia ko Sione."
        },
        {
          "number": "14",
          "text": "Pea ʻe hoko ia ko ho fiefiaʻanga mo ho pōlepoleʻanga, pea ‘e fiefia lahi ai foki mo ha tokolahi ʻi hono fanauʻi̇́."
        },
        {
          "number": "15",
          "text": "He ʻe hoko ho fohá ko ha tangata mahuʻinga ʻi he ʻao ʻo e ʻEiki̇́. Pea he‘ikai te ne inu uaine, pē inu kava mālohi, ka te ne fonu he ivi ʻo e Laumālie Mā‘oni‘oni̇́, ʻo kamata pē mei heʻene kei ʻi he manava ʻo ʻene fa‘eé."
        },
        {
          "number": "16",
          "text": "Peá te ne hanga ʻo fakatafoki mai ha kakai ʻIsileli tokolahi ki he ʻEiki ko honau ʻOtuá."
        },
        {
          "number": "17",
          "text": "He te ne muʻomuʻa ʻi he ʻEiki̇́, ʻi he laumālie mo e mālohi na‘e ‘ia ʻIlaisiaá, ke ne fakatafoki ʻa e loto ʻo e mātuʻá ki he‘enau fānaú, pea mo e kakai ʻoku talangataʻa ki he ʻOtuá, ki he fakapotopoto ʻo e māʻoniʻoni̇́, ke teuteu‘i ai ha kakai maʻae ʻEiki̇́.”"
        },
        {
          "number": "18",
          "text": "Pea pehēange ‘e Sākalaiá ki he ʻāngeló: ‟Te u ʻilo fēfē ‘e malava ke hoko ʻa e meʻa kuó ke fakahā mai? He kuo u motuʻa au pea kuo taʻu motuʻa foki mo hoku hoá.”"
        },
        {
          "number": "19",
          "text": "Pea tali ‘e he ʻāngeló, ʻo pehē: ‟Ko Kēpaleli au, pea ʻoku ou tuʻu ʻi he ʻao ʻo e ʻOtuá, pea na‘e fekau mai aú, ke u ha‘u ʻo fakahā atu kiate koe, ʻa e ongoongo lelei ko eni̇́."
        },
        {
          "number": "20",
          "text": "Ka ko eni, koeʻuhi̇̄ ko e ʻikai te ke tui ki heʻeku ngaahi leá, ko ia ai, te ke noa, ʻo aʻu ki he taimi ʻe toki fakakakato ai ʻa e ngaahi meʻa kuo u fakahā atú.”"
        },
        {
          "number": "21",
          "text": "Pea ko e talu ʻa e hū ʻa Sākalaiá ki he loto Temipalé mo e fakatatali ki ai ʻa e kakai̇́ mei tuʻa. Pea naʻá nau fifili pe ko e hā ʻokú ne fuoloa mai ai̇́."
        },
        {
          "number": "22",
          "text": "Pea faifai̇́ pea hū mai ʻa Sākalaiá ki tuʻa, pea naʻe ʻikai ke ne lava ʻo lea, ka naʻe tuhutuhu ange pē kiate kinautolu. Pea mahino leva kiate kinautolu kuo mata vi̇̄sone ʻa Sākalaiá ʻi he loto Temipalé, he naʻe ʻikai te ne toe lava ke lea."
        },
        {
          "number": "23",
          "text": "Pea ʻi he kakato ʻa e taimi fai fatongia ʻo Sākalaiá he Temipalé, naʻá ne foki leva ki hono ‘api̇́."
        },
        {
          "number": "24",
          "text": "Pea fuoloa si‘i pē mei ai, kuo feitama ʻa ʻIlisapesi ko hono uaifi̇́. Pea ʻosi ha māhina ‘e nima mo ʻene nofomaʻu pē ʻi honau ʻapi, he naʻá ne pehē:"
        },
        {
          "number": "25",
          "text": "‟Kuo fai mai ‘e he ʻEiki̇́, ʻa e meʻá ni kiate au, he ʻi he taimi ni̇́, kuó ne fakahā ʻene ʻofá, ʻaki ʻene toʻo hoku māʻangá, ʻi he lotolotonga ʻo e kakai kotoa pē.”"
        },
        {
          "number": "26",
          "text": "Pea ʻi he ʻosi ha māhina ‘e ono mei ai, pea fekau atu ‘e he ʻOtuá ʻa Kēpaleli, ki ha kolo ko Nāsaleti, ʻi Kāleli̇́;"
        },
        {
          "number": "27",
          "text": "Ki ha finemui ko Mele hono hingoá, ʻa ia naʻe fakama‘u mo ha tangata naʻe hingoa ko Siosifa, ko e tangata ia mei he hako ʻo Tēvitá."
        },
        {
          "number": "28",
          "text": "Pea ʻalu atu ʻa e ʻāngeló kia Mele, ʻo ne pehē: ‟Mālō e lelei, ʻa koe kuo toka mai ki ai ʻa e ʻaloʻofá! ʻOku kau mo koe ʻa e ʻEiki̇́!”"
        },
        {
          "number": "29",
          "text": "Ka na‘e fihitu‘u ʻa e fakakaukau ʻa Melé, he lea naʻe fai mai kiate iá, ʻo ne fifili pe ko e hā nai hono ʻuhinga ʻo e fakalea ʻa e ʻāngeló."
        },
        {
          "number": "30",
          "text": "Pea pehēange ‘e he ʻāngeló kiate ia: ‟Mele, ʻoua te ke manavahē! He kuó ke maʻu kelesi ʻi he ʻao ʻo e ʻOtuá."
        },
        {
          "number": "31",
          "text": "Pea ko eni, te ke feitama ʻo ke fanauʻi ha tamasi‘i, pea te ke fakahingoa ia ko Si̇̄sū."
        },
        {
          "number": "32",
          "text": "ʻE hoko ia ko e tangata lahi, pea ʻe ui ia ko e ʻAlo ʻo e ʻOtua ʻo Langi̇́, pea ʻe fakanofo ia ʻe he ʻEiki ʻOtuá, ki he taloni ʻo ʻene kui ko Tēvita."
        },
        {
          "number": "33",
          "text": "Peá te ne pule ki he hako ʻo Sēkopé ʻo ta‘engata. Pea ko hono pule‘angá he‘ikai hano ngata‘anga.”"
        },
        {
          "number": "34",
          "text": "Pea pehēange ‘e Mele ki he ʻāngeló: ‟‘E lava fēfē ke hoko ʻa e meʻa ni, he kuo te‘eki te u feohi fakamali mo ha tangata?”"
        },
        {
          "number": "35",
          "text": "Pea tali ‘e he ʻāngeló, ʻo ne pehē kiate ia: ‟‘E hā‘ele hifo ʻa e Laumālie Mā‘oni‘oni̇́ ʻo nofoʻia koe, pea ko e māfimafi ʻo Langi̇́ te ne fakamalumalu kiate koe, ko ia, ‘e ui ai ʻa e tama māʻoniʻoni te ke fanauʻi̇́, ko e ʻAlo ʻo e ʻOtuá."
        },
        {
          "number": "36",
          "text": "Pea ko ʻeni foki, ʻoku ʻamanaki ke fanauʻi ha tama ʻe ʻIlisapesi, ko ho kāingá, neongo kuó ne ta‘u motuʻa. ʻIo, ko hono ono māhina ʻeni ʻo ia ko ē, naʻe ʻikai toe ʻamanaki ha taha te ne maʻu fānaú."
        },
        {
          "number": "37",
          "text": "He ʻoku ʻikai ha meʻa ‘e faingataʻa ki he ʻOtuá.”"
        },
        {
          "number": "38",
          "text": "Pea pehēange ‘e Mele ki he ʻāngeló: ‟Ko eni, ko e kaunanga au ʻa e ʻEiki̇́: Tuku muʻa ke hokomai kiate au ʻo hangē tofu pē ko e lea kuó ke fai mai̇́.” Pea toki mavahe atu leva ʻa e ʻāngeló meiate ia."
        },
        {
          "number": "39",
          "text": "Pea tuʻu hake ʻa Mele, ʻi he ngaahi ʻaho ko iā, ʻo ʻalu fakavave atu ki ha kolo he feitu‘u mo‘unga ʻo Siuteá."
        },
        {
          "number": "40",
          "text": "Pea naʻe aʻu atu ki he ʻapi ʻo Sākalaiá, ʻo ne fakafe‘iloaki atu kia ʻIlisapesi."
        },
        {
          "number": "41",
          "text": "Pea ʻiloangē, ʻi he ongo atu leva kia ʻIlisapesi ʻa e fakalea ʻa Melé, kuo hopohopo ʻene tamá ʻi hono manavá, pea hifo mai ʻa e Laumālie Mā‘oni‘oni̇́ ʻo nofoʻia ʻa ʻIlisapesi."
        },
        {
          "number": "42",
          "text": "Pea naʻe kalanga le‘olahi, ʻo pehē: ‟Kuo tāpuaki‘i koe ‘e he ʻOtuá ʻo laka hake ʻi ha toe fefine! Pea kuó ne tāpuaki‘i mo e tama ʻi ho manavá."
        },
        {
          "number": "43",
          "text": "Pea ko e hā kuo hoko ai kiate au ʻa e meʻa ni, ke ʻaʻahi mai kiate au ʻa e fa‘ē ʻa hoku ʻEiki̇́?"
        },
        {
          "number": "44",
          "text": "He ko eni, ʻi he ongo mai pē kiate au ho‘o fakaleá, kuo hopohopo fiefia ʻeku tamá, ʻi hoku manavá."
        },
        {
          "number": "45",
          "text": "Pea ʻoku monūʻia ʻa e faʻahinga hangē ko koé, ʻa ē ʻoku tui pi̇̄kitai, ʻe fakakakato ʻe he ʻEiki̇́, ʻa e ngaahi meʻa kuó ne folofola ʻaki mai̇́.”"
        },
        {
          "number": "46",
          "text": "Pea pehē ‘e Mele: ‟ʻOku fakahi̇̄kihikiʻi ʻe hoku laumālié ʻa e ʻEiki̇́,"
        },
        {
          "number": "47",
          "text": "Pea ʻoku mātuʻaki fiefia ʻeku mo‘ui̇́, ʻo makatuʻunga ʻi he ʻOtuá,"
        },
        {
          "number": "48",
          "text": "He kuo toka‘i ‘e he ʻEiki̇́,"
        },
        {
          "number": "49",
          "text": "He kuo fai ‘e he Māfimafi̇́,"
        },
        {
          "number": "50",
          "text": "Pea ʻokú ne fai manava‘ofa ma‘u ai pē,"
        },
        {
          "number": "51",
          "text": "Kuo fai meʻa lalahi ‘e he ʻEiki̇́,"
        },
        {
          "number": "52",
          "text": "Mo naʻe haʻaki hifo ʻa e kau taki̇́,"
        },
        {
          "number": "53",
          "text": "ʻOku foaki ʻo lahi ʻaupito ‘e he ʻEiki̇́ ki he kau fiekaiá"
        },
        {
          "number": "54",
          "text": "ʻOku tokoni‘i ‘e he ʻEiki̇́ ʻene tamaio‘eiki̇́, ʻa ʻIsileli."
        },
        {
          "number": "55",
          "text": "He ko e palōmesi ia naʻá ne fai ki hotau tupu‘angá,"
        },
        {
          "number": "56",
          "text": "Pea na‘e nofo ai pē ʻa Mele mo ʻIlisapesi ʻi ha māhina ‘e tolu nai, pea naʻe toki foki ki hono ‘api̇́."
        },
        {
          "number": "57",
          "text": "Pea faifai pea hokosia ʻa e taimi ke fā‘ele ai ʻa ʻIlisapesi, pea naʻe fanauʻi ha tamasi‘i tangata."
        },
        {
          "number": "58",
          "text": "Pea fanongo ai hono kaungā‘api mo hono kāingá, ki he ʻaloʻofa lahi kuo fai kiate ia ʻe he ʻEiki̇́, pea nau fiefia ai pē mo kinautolu foki."
        },
        {
          "number": "59",
          "text": "Pea naʻe pehē: ʻi he hili ha ʻaho ‘e valu mei ai, naʻa nau ʻomi ke fai ʻa e ouau fakakau ʻo e tamasiʻi̇́ ki he kakai ʻa e ʻEiki̇́, pea naʻa nau ‘ai ke fakahingoa ia ki heʻene tamai̇́, kia Sākalaiá,"
        },
        {
          "number": "60",
          "text": "Ka naʻe pehēange ‘e ʻIlisapesi: ‟‘ʻIkai! Ka ʻe fakahingoa ia ko Sione!”"
        },
        {
          "number": "61",
          "text": "Pea nau pehēange kiate ia: ‟Ka ʻoku te‘eki ai ha mou kāinga ‘e fakahingoa ko Sione!”"
        },
        {
          "number": "62",
          "text": "Pea nau tuhu ange kia Sākalaiá pē ko e fē ʻa e hingoa te ne loto ke ‘ai ki hono fohá."
        },
        {
          "number": "63",
          "text": "Pea fekau leva ‘e Sākalaiá ke ʻomai ha meʻa ke ne tohi ai, pea naʻa nau ʻohovale kotoa pē, heʻene tohi ai, ʻo pehē: ‟Ko hono hingoá ko Sione.”"
        },
        {
          "number": "64",
          "text": "Pea fakafokifā pē kuo veteange hono ʻeleló, pea naʻe fai ʻene fakamālō ki he ʻOtuá."
        },
        {
          "number": "65",
          "text": "Pea na‘e hoko ha manavahē lahi ki honau ngaahi kaungā‘api̇́, pea na‘e ʻosi kotoa ʻa e feitu‘u mo‘unga ʻo Siuteá hono fai holo ai ʻa e talanoa ki he ngaahi meʻa na‘e hokó."
        },
        {
          "number": "66",
          "text": "Pea ko e faʻahinga kotoa pē na‘e fanongo ai̇́, naʻá nau fifili loto pē ʻo pehē: ‟Peá ka lahi hake ʻa e tamasi‘i̇́ ni, ‘e hoko ia ko e hā?” He naʻe mahino kiate kinautolu ʻoku kau mo ia ʻa e ʻEiki̇́."
        },
        {
          "number": "67",
          "text": "Pea naʻe fakafonu ʻe he Laumālie Mā‘oni‘oni̇́ ʻa Sākalaiá, pea naʻá ne palōfisai ʻo pehē:"
        },
        {
          "number": "68",
          "text": "‟Ke mālōʻia ai pē ʻa e ʻEiki̇́, ko e ʻOtua ʻo ʻIsileli̇́,"
        },
        {
          "number": "69",
          "text": "ʻIo, kuo fakanofo ‘e hotau ʻOtuá"
        },
        {
          "number": "70",
          "text": "ʻO hangē tofu pē ko e meʻa naʻe talaʻofaʻaki mai ‘e he ʻEiki̇́ ʻi he kuonga muʻá,"
        },
        {
          "number": "71",
          "text": "Te naʻe fakamoʻui kitautolu mei hotau ngaahi fili̇́,"
        },
        {
          "number": "72",
          "text": "Ke ne ʻaloʻofa ki heʻetau ngaahi kui̇́,"
        },
        {
          "number": "73",
          "text": "ʻA e fuakava naʻá ne fakapapauʻi ange ki hotau tupu‘angá,"
        },
        {
          "number": "74",
          "text": "Te naʻe fakahaofi kitautolu mei̇́ he nima ʻo hotau ngaahi fili̇́,"
        },
        {
          "number": "75",
          "text": "ʻO fai ʻi he haohaoa mo e māʻoniʻoni,"
        },
        {
          "number": "76",
          "text": "Pea ko koe, si‘oku foha,"
        },
        {
          "number": "77",
          "text": "ʻAki hoʻo foaki ange ki hono kakai̇́,"
        },
        {
          "number": "78",
          "text": "Ko e meʻa ʻi he fonu ʻalo‘ofa ʻa hotau ʻOtuá,"
        },
        {
          "number": "79",
          "text": "Ke māamangia ai ʻakitautolu ʻoku nofo he poʻuli̇́,"
        },
        {
          "number": "80",
          "text": "Pea na‘e tupu fakautuutu ʻa e mo‘ui fakalaumālie ʻa e tamasiʻi̇́, pea naʻá ne nofo ʻi toafa ʻo aʻu ai pē ki he ʻaho naʻá ne toki hopo hake ai ʻi ʻIsileli̇́, ʻo kamata ke fai ʻene ngāué."
        }
      ],
      "2": [
        {
          "number": "1",
          "text": "Pea naʻe hoko ʻi he kuonga ko iā, ha tuʻutuʻuni fakapuleʻanga ʻa Sisa ʻAkosito, ke fai ha tohi kakai, peá ke kau ki ai ʻa e kakai kotoa pē ʻo māmani."
        },
        {
          "number": "2",
          "text": "Ko e fuofua tohi kakai ia naʻe fakahoko, lolotonga ʻoku kei Kōvana ʻa Kilinio ʻi Si̇̄liá."
        },
        {
          "number": "3",
          "text": "Ko ia, na‘e takitaha foki ʻa e tangata mo e fefine ki hono kolo tupu‘anga ʻo tohi kakai ai."
        },
        {
          "number": "4",
          "text": "Pea ʻalu hake ai foki ʻa Siosifa mei Nāsaleti ʻi Kāleli̇́, ki Pētelihema ʻi Siuteá, ʻa e kolo tupu‘anga ʻo Tēvitá, he ko Siosifá, naʻá ne kau ki he hako ʻo Tēvitá."
        },
        {
          "number": "5",
          "text": "Pea naʻe fononga ʻa Siosifa mo Mele, ke na tohi kakai ai, he naʻe ʻosi fakapapauʻi ʻena mali̇́, pea kuo feitama ia."
        },
        {
          "number": "6",
          "text": "Pea lolotonga ʻena kei ʻi ai̇́, kuo hokosia ʻa e taimi fā‘ele ʻo Melé;"
        },
        {
          "number": "7",
          "text": "Pea naʻe fā‘ele‘i ha tamasi‘i tangata, ko e ʻuluaki tama ia hono manavá, pea fakakofu ‘e Mele ʻa e tamasi‘i̇́, ʻo ne fakatokoto ia ʻi he ʻaiʻangakai ʻo e fanga manú, he naʻe ʻikai maʻu ha feituʻu ke nau nofo ai, ʻi ha fale talitaliʻanga kakai."
        },
        {
          "number": "8",
          "text": "Pea na‘e ʻi ai ha kau tauhisipi naʻa nau le‘ohi ʻenau fanga sipi̇́ ʻi he ngaahi feituʻu ‘uta ʻo Pētelihemá, ʻi he pō ko iā."
        },
        {
          "number": "9",
          "text": "Pea fakafokifā naʻe tu‘u mai ha ʻāngelo mei he ʻEiki̇́ kiate kinautolu, pea na‘e malama atu kiate kinautolu ʻa e lāngilangi ʻo e ʻEiki̇́, pea naʻe manavahē lahi ʻaupito ai ʻa e kau tauhisipi̇́,"
        },
        {
          "number": "10",
          "text": "Ka naʻe pehēange leva ‘e he ʻāngeló kiate kinautolu: ‟‘Oua te mou manavahē! He ko eni, ko ʻeku ha‘ú, ke fakahā atu ha ongoongolelei, ko e ongoongo ‘e fiefia ai ʻa e kakai kotoa pē."
        },
        {
          "number": "11",
          "text": "He na‘e ʻaloʻi he ʻahó ni ʻi he kolo ʻo Tēvitá ʻa homou Fakamo‘ui̇́, ʻa ia ko e Mi̇̄saia ʻa e ʻEiki̇́ ia."
        },
        {
          "number": "12",
          "text": "Pea ko e faka‘ilonga ʻeni kiate kimoutolu, ʻoka mou ka ʻilo ia: Kuo kofukofu‘i ia ʻaki ha ngaahi motuʻi kofu, pea ‘okú naʻe tokoto he ʻaiʻangakai ʻo e fanga manú.”"
        },
        {
          "number": "13",
          "text": "Pea fakafokifā naʻe tutu‘u mai ha kau ʻāngelo tokolahi mei langi ʻo kau fakataha he fakafeta‘i ki he ‘Otuá, ʻo nau pehē:"
        },
        {
          "number": "14",
          "text": "‟Ko e lāngilangi̇́, ke ʻo e ‘Otuá ʻo Langi Taupotú ia!"
        },
        {
          "number": "15",
          "text": "Pea ʻi he foki hake ʻa e kau ʻāngeló, meiate kinautolu ki he langi̇́, naʻe fepehēʻaki ‘e he kau tauhisipi̇́: ‟Tau ō ā ki Pētelihema ke tau mamata he meʻa kuo hokó, ʻa ʻeni kuo fakahā mai kiate kitautolu ‘e he ʻEiki̇́.”"
        },
        {
          "number": "16",
          "text": "Pea naʻa nau fakato‘oto‘o atu, ʻo nau ʻilo fakatouʻosi ʻa Mele mo Siosifa, pea mo e tamasiʻi̇ valevalé, ʻokú ne tokoto ʻi he ʻaiʻangakai ʻo e fanga manú."
        },
        {
          "number": "17",
          "text": "Pea ʻi he mamata leva ʻa e kau tauhisipi̇́ kia Sīsuú, naʻa nau talanoa ange ki heʻene ongo mātuá ʻa e lau ʻa e kau ʻāngeló ʻo kau ki he tamasiʻi̇́ ni."
        },
        {
          "number": "18",
          "text": "Pea naʻe ofo ʻaupito ʻa e kakai kotoa pē naʻa nau fanongo ki he talanoa ʻa e kau tauhisipi̇́ kiate kinautolu."
        },
        {
          "number": "19",
          "text": "Ka na‘e tānaki pē ʻe Mele ʻa e ‘ū meʻa kotoa ko ʻeni kuo hokó, ʻo ne fifili ki ai ʻi hono lotó."
        },
        {
          "number": "20",
          "text": "Pea foki atu leva ʻa e kau tauhisipi̇́ ‘oku nau fakahi̇̄kihikiʻi mo fakamālōʻia ʻa e ‘Otuá, koeʻuhi̇̄ ko e ngaahi meʻa kotoa naʻa nau mamata mo fanongo ki ai̇́, he na‘e hoko ʻo hangē tofu pē ko e meʻa naʻe lau ‘e he ʻāngeló."
        },
        {
          "number": "21",
          "text": "Pea hili ha ʻaho ‘e valu mei ai, pea fai leva ‘e Mele mo Siosifa kia Sīsū, ʻa e ouau faka-Siu, ko hono kaukauʻi ʻo e tamaiki tangatá, peá na fakahingoa ia ko Sīsū, ʻo hangē ko e tu‘utu‘uni ʻa e ʻāngeló kia Melé, ʻi heʻene fakahā ange ‘e feitamá."
        },
        {
          "number": "22",
          "text": "Pea faifai pea aʻu ki he taimi na‘e kakato ai ʻa e ouau ‘oku tuʻutuʻuni ‘e he Lao ʻa Mōsesé ke fakamaʻaʻaki ha fefine, ‘oka hili ha‘ane fā‘ele, pea ‘ave ‘e Siosifa mo Mele ʻa Si̇̄sū ki Selusalema ki he Temipalé ʻo fakatāpui ia ai maʻa e ʻEiki̇́;"
        },
        {
          "number": "23",
          "text": "Ko ʻena talangofua ia ki he tuʻutuʻuni ʻi he Lao ʻa e ʻEiki̇́‘oku pehē: ‟Ko e ʻinasi ʻo e ʻEiki̇́ ʻa e ʻuluaki tama tangata kotoa pē.”"
        },
        {
          "number": "24",
          "text": "Pea naʻe fai ʻa e feilaulaú ʻo hangē ko ia ʻoku tuʻutuʻuni he Lao ʻa e ʻEiki̇́, ke fai ‘e he ongo mātuʻá, ʻa ia ko ha ongo fo‘i lupe pē ko ha ongo fo‘i kulukulu mui ʻe ua."
        },
        {
          "number": "25",
          "text": "Pea ko eni, naʻe nofo ʻi Selusalema ha tangata‘eiki ko Simione hono hingoá, ʻa ia ko e tangata‘eiki faitotonu mo ‘ofa mo‘oni ki he ‘Otuá. Pea na‘e kau ia ki he faʻahinga na‘e ʻamanaki kuo toe si‘i pea fakamoʻui ‘e he ‘Otuá ʻa ‘Isileli̇́. Pea naʻe nofoʻia ia ʻe he Laumālie Māʻoniʻoni̇́;"
        },
        {
          "number": "26",
          "text": "Pea kuo fakahā ange kiate ia ʻe he Laumālie Māʻoniʻoni̇́, ʻe ʻikai te ne mate kae‘oua kuó ne mamata ki he Mi̇̄saia ʻa e ʻEiki̇́."
        },
        {
          "number": "27",
          "text": "Pea ʻi hono tataki ia ʻe he Laumālié, naʻá ne ʻalu atu ki he Temipalé, lolotonga ia mo hono ʻomi ʻa Si̇̄sū, ʻe he ongo mātuʻá ke fakahoko kiate ia ʻa e tu‘utu‘uni ʻa e Laó, ki he fānau toki fā‘ele‘i̇́."
        },
        {
          "number": "28",
          "text": "Pea toʻo ‘e Simione ʻa Si̇̄sū, ʻo ne fua hake mo ne fakamālōʻia ʻa e ‘Otuá, ʻo ne pehē:"
        },
        {
          "number": "29",
          "text": "‟To‘o atu ā he taimi ni, ʻEiki,"
        },
        {
          "number": "30",
          "text": "He ko ʻeni kuo mamata tonu hoku matá ni"
        },
        {
          "number": "31",
          "text": "ʻA ia foki kuó ke tokonaki ke mamata ki ai ʻa e kakai kotoa pē."
        },
        {
          "number": "32",
          "text": "Ko e māama‘anga ia te ne fakahinohino ʻa e pule‘anga kotoa pē."
        },
        {
          "number": "33",
          "text": "Pea na‘e ‘ohovale ‘aupito ʻa e ongo mātuʻa ʻa Sīsuú, he ngaahi meʻa na‘e lea ʻaki ‘e Simioné, ʻo kau ki he tamasiʻi̇́."
        },
        {
          "number": "34",
          "text": "Pea toki tāpuaki‘i ‘e Simione ʻa Siosifa mo Mele, ʻo ne pehēange kia Mele:"
        },
        {
          "number": "35",
          "text": "Pea ko koe foki,"
        },
        {
          "number": "36",
          "text": "Pea na‘e nofo foki ʻi he Temipalé mo ha palōfita fefine, ko ʻAna, ko e ‘ōfefine ia ʻo Fānueli, mei he haʻa ʻĀseli; pea kuo taʻu motuʻa ia. Naʻá ne mali ‘oku kei finemui, ʻo ne nofo mo hono mali̇́ ʻi ha ta‘u ‘e fitu pea toki mālōlō hono husepāniti̇́."
        },
        {
          "number": "37",
          "text": "Pea kuó ne nofo fakauitou ai pē ʻo aʻu mai ʻeni ki hono ta‘u valu ngofulu mā fā. Pea ko e ʻaho mo e pō, mo ʻene nofo ai pē ki he ‘Otuá he Temipalé, ʻo lotu mo ‘aukai."
        },
        {
          "number": "38",
          "text": "Pea tu‘u mai leva ʻa ʻAna, ʻi he taimi ko iā, ʻo fai ʻene fakamālō ki he ‘Otuá, pea naʻe lea ʻo kau ki he tamasi‘i̇́, ki he kakai kotoa naʻa nau nofo ʻo ʻamanaki ki hono fakatau‘atāina‘i ʻo Selusalemá."
        },
        {
          "number": "39",
          "text": "Pea hili hono fakahoko ‘e Siosifa mo Mele ʻa e ngaahi ouau kotoa naʻe tuʻutuʻuni ʻe he Laó, naʻá na foki leva ki Kāleli̇́, ki honau ʻapi̇́ ʻi Nāsaleti."
        },
        {
          "number": "40",
          "text": "Pea naʻe fakautuutu ʻa e tupu ʻa e tamasiʻi̇́ ʻi he ivi, pea naʻe fakafonuʻaki ia ʻa e potó, pea nofoʻia foki ia ʻe he ʻofa ʻa e ʻOtuá."
        },
        {
          "number": "41",
          "text": "Pea na‘e ō ʻa e ongo mātuʻa ʻa Si̇̄suú ki Selusalema ʻi he ta‘u kotoa, ʻo kau ki he kātoanga Pāsová."
        },
        {
          "number": "42",
          "text": "Pea ʻi he hoko ʻa e ta‘u hongofulumāua ʻo Sīsuú, naʻa nau ō hake mo ia, ʻo hangē ko e tuʻutuʻuni ʻo e kātoanga ko iā."
        },
        {
          "number": "43",
          "text": "Pea ʻi he hili ʻa e kātoangá, pea kuo fononga atu ʻa e ongo matuʻa ʻa Sīsuú, ke foki ki ʻapi, kae ʻikai ke na fakatokanga‘i naʻe kei nofo pē ʻa Si̇̄sū ʻi Selusalema."
        },
        {
          "number": "44",
          "text": "Ka naʻá na fakakaukau pē ‘oku ha‘u fakataha ia mo honau ngaahi kaungāfonongá. Pea hili ha ʻaho kakato ‘e taha peá na toki kamata ke kumi holo ia ʻi honau ngaahi kāingá mo honau kaungāfononga."
        },
        {
          "number": "45",
          "text": "Pea ʻi heʻena fiu kumi iá, naʻá na toe foki ki Selusalema ʻo kumi holo ia ai."
        },
        {
          "number": "46",
          "text": "Pea hili ha ʻaho ‘e tolu, naʻá na toki ma‘u atu ia, ʻi he Temipalé, ‘okú naʻe ʻi he lotolotonga ʻo e kau faiako Laó, ʻo fakafanongo mo ʻekeʻeke kiate kinautolu ha ngaahi meʻa."
        },
        {
          "number": "47",
          "text": "Pea ko kinautolu kotoa naʻe fanongo kiate iá, naʻa nau ofo kotoa pē he lahi ʻene ʻiló, pea mo e anga ʻo ʻene tali fehu‘i̇́."
        },
        {
          "number": "48",
          "text": "Ka ʻi he mamata kiate ia ʻene ongo mātuʻá, na‘e ‘osi ʻena tumú ‘iate ia. Pea lea ange ʻene fa‘eé: ‟Tamasi‘i, Ko e hā kuó ke pehe‘i ai kimauá? Ko au mo hoʻo tangataʻeiki̇́, kuo hohaʻa lahi homa lotó, heʻema kumi holo koé!”"
        },
        {
          "number": "49",
          "text": "Pea pehēange ‘e Si̇̄sū kiate kinaua: ‟Ko e hā naʻá mo kumi ai aú? Na‘e ʻikai koā te mo ʻilo kuo pau ke u ʻi he fale ʻo ʻeku Tamai̇́?”"
        },
        {
          "number": "50",
          "text": "Ka na‘e ʻikai ke mahino kiate kinaua ʻene laú."
        },
        {
          "number": "51",
          "text": "Ko ia, na‘e foki ai pē ʻa Si̇̄sū mo ʻene ongo mātuʻá ki Nāsaleti, ʻo ne nofo talangofua kiate kinaua. Ka na‘e tānaki pē ‘e Mele ʻa e ngaahi meʻa na‘e hokó ʻo ne faʻa fifili ki ai ʻi hono lotó."
        },
        {
          "number": "52",
          "text": "Pea tupu fakautuutu ai pē ʻa Si̇̄sū ʻi he potó mo ʻene mo‘ui fakasinó. Pea na‘e ʻofeina ʻene mo‘ui̇́ ʻi he ʻafio ʻa e ‘Otuá pea mo e ʻao ʻo e kakai̇́."
        }
      ],
      "3": [
        {
          "number": "1",
          "text": "Pea ʻi he ta‘u hongofulu mā nima ʻo e pule ʻa Sisa Taipiliō he tapa ko ia ʻo māmani̇́, lolotonga ʻoku Kōvana ʻa Ponitō Pailato ʻi Siutea, kae Tuʻi ʻa Hēlota ʻi Kāleli̇́, pea Tuʻi hono tehiná, ʻa Filipe, ʻi ʻAitūlia mo Telakonaitisi, pea Tuʻi leva ʻa Li̇̄saniasi ‘i̇ ʻApiline;"
        },
        {
          "number": "2",
          "text": "Ko e taimi ia naʻe Taula‘eiki Lahi ai ʻa ʻĀnasi mo Kaiafasi he kakai Siú, naʻe hoko ha folofola ʻa e ʻOtuá kia Sione foha ʻo Sākalaiá ʻi he toafá."
        },
        {
          "number": "3",
          "text": "Pea na‘e ʻalu atu ia ki he kakai na‘e nofo he tafatafa ʻaki ʻo e Vaitafe Soatani̇́, ʻo ne malangaʻaki ke nau papitaiso ke fakahā ʻenau fakatomalá ʻo tafoki ki he ʻOtuá ke maʻu ʻa e fakamolemole angahalá."
        },
        {
          "number": "4",
          "text": "ʻO hangē ko ia ʻoku hiki tohi ʻe he palōfita ko ʻAisea:"
        },
        {
          "number": "5",
          "text": "Mou tanu ʻa e teleʻa kotoa pē."
        },
        {
          "number": "6",
          "text": "Koeʻuhi̇̄ kae mamata ʻa e kakai kotoa"
        },
        {
          "number": "7",
          "text": "Ko ia, naʻe talaange ‘e Sione ki he kakai tokolahi naʻe omi ke papitaiso ʻiate ia: ‟ʻA e fanga ngata fekai! Ko hai naʻá ne fakatokanga kimoutolu ke mou hola mei he houhau ʻo e ʻOtuá ‘oku ʻamanaki ke tō mai̇́?"
        },
        {
          "number": "8",
          "text": "Mou ngāue ke hā mahino ai kuo mou tafoki moʻoni mei hoʻomou angahalá! Pea vakai naʻa mou lau, Ko e hako kimautolu ia ʻo ʻĒpalahame, he ‘okú ou tala fakamātoato atu kiate kimoutolu, naʻa mo e ngaahi fo‘i maka ko eni̇́, ‘e lava noa ‘e he ‘Otuá ke fakatupu mei ai ha fānau ʻa ʻĒpalahame."
        },
        {
          "number": "9",
          "text": "Kuo ‘osi hiki hake ʻa e toki̇́ ke tā ʻaki ʻa e ngaahi ʻakau mei hono tefitó, pea ‘ ʻilonga ha fu‘u ʻakau ‘oku ʻikai ke fua lelei̇́, ‘e tuʻusi hifo ʻo li̇̄ ki he afi̇́.”"
        },
        {
          "number": "10",
          "text": "Pea pehēange ‘e he kakai̇́ kia Sione: ‟Ko e hā leva ʻemau meʻa ‘e fai̇́?”"
        },
        {
          "number": "11",
          "text": "Pea tali ‘e Sione: ‟Kapau ‘oku ua ho koté, peá ke ‘ave ho kote ‘e taha maʻa haʻa taha ‘oku hala mo ha kote. Pea kapau ‘oku lahi hoʻo me‘atokoni̇́, peá ke ‘ave ha meʻa maʻa haʻa taha kehe.”"
        },
        {
          "number": "12",
          "text": "Na‘e omi foki mo ha kau tānaki tukuhau ke papitaiso, pea nau pehēange kia Sione: ‟Faiako, ko e hā ʻemau meʻa ʻamautolu ‘e fai̇́?”"
        },
        {
          "number": "13",
          "text": "Pea tali ‘e Sione: ‟ʻOua te mou fakamālohi‘i ʻa e kakai̇́ ke totongi tukuhau ʻo hulu atu he meʻa kuo tu‘utu‘uni̇́.”"
        },
        {
          "number": "14",
          "text": "Pea haʻu ha kau sōtia ʻo fehuʻi kiate ia: ‟Fēfē kimautolu? Ko e hā ʻemau meʻa ʻamautolu ‘e fai̇́?” Pea talaange ‘e Sione kiate kinautolu: ‟ʻOua naʻa mou toʻo fakamālohi ha paʻanga mei ha taha, pea ʻoua te mou tukuakiʻi ha taha ʻaki ha loi, pea mou fiemālie pē he vāhenga ‘oku mou maʻú.”"
        },
        {
          "number": "15",
          "text": "Pea naʻe nofo ʻamanaki ʻa e kakai kotoa pē ki he hokomai ʻa e Mi̇̄saiá, ko ia naʻa nau fifili loto pē, naʻa ko Sione koā ʻa e Mi̇̄saiá."
        },
        {
          "number": "16",
          "text": "Kae talaange ‘e Sione kiate kinautolu: ‟Ko au ‘oku ou papitaiso kimoutolu ʻaki ʻa e vai, ka ‘oku ha‘u ha toko taha ‘oku mafai lahi ange ‘iate au, ʻa ia ‘oku ʻikai te u taau au ke vete hono senitoló. Ko e tokotaha ko iā, te ne papitaiso ‘e ia kimoutolu ʻaki ʻa e Laumālie Mā‘oni‘oní mo e afi."
        },
        {
          "number": "17",
          "text": "Kuó ne ‘osi to‘o ‘e ia ʻa e huotata uité ʻi hono nimá, ke fakamavaheʻi ʻaki ʻa e uité mei hono kafukafú. Peá te ne tānaki ʻa e uité ki hono Peitó ka naʻe tutu ʻa e kafukafú ʻaki ha afi ‘e ʻikai toe lava ʻo tāmate‘i.”"
        },
        {
          "number": "18",
          "text": "Pea ai mo ha ngaahi founga kehekehe, naʻe faiʻaki ʻe Sione ʻene malangaʻi ʻa e ongoongolelei̇́ ki he kakai̇́"
        },
        {
          "number": "19",
          "text": "Pea naʻe lea fefeka foki ‘e ia ki he tu‘i ko Hēlotá, koeʻuhi̇̄ he naʻá ne nonofo mo Hēlotiasi, ko e mali ʻo hono tehiná, pea mo ha ngaahi kovi kehekehe pē naʻe fai ‘e Hēlota."
        },
        {
          "number": "20",
          "text": "Pea naʻe iku pē foki ʻo fakahū pili̇̄sone ia ‘e Hēlota, ko e tumutumu ia ʻo ʻene ngaahi faikovi̇́."
        },
        {
          "number": "21",
          "text": "Pea ʻi he ‘osi kātoa ʻa e kakai̇́ hono papitaisó, pea kuo papitaiso foki mo Sīsū, pea lolotonga ʻa e kei fai ʻene lotu, naʻe mavaeua hake ʻa e langi̇́."
        },
        {
          "number": "22",
          "text": "Pea na‘e toki hifo mai kia Si̇̄sū ʻa e Laumālie Mā‘oni‘oni̇́, ʻi he fōtungá ʻo ha fo‘i lupe, pea ongo mai mo ha le‘o mei he langi̇́ ‘oku pehē: ‟Ko hoku Foha ‘ofa‘angá koe, pea ko ho‘o mo‘ui̇́, ‘oku hoa mo hoku finangaló.”"
        },
        {
          "number": "23",
          "text": "Na‘e toki kamata ngāue ʻa Si̇̄sū kuo ta‘u tolungofulu nai, pea na‘e fakakaukau ʻa e kakai kotoa pē ko e foha ia ʻo Siosifa, ʻa ia ko e foha ʻo Hēlai,"
        },
        {
          "number": "24",
          "text": "ʻa ia ko e foha ʻo Mātati, ʻa ia ko e foha ʻo Li̇̄vai, ʻa ia ko e foha ʻo Melikai, ʻa ia ko e foha ʻo Sānai, ʻa ia ko e foha ʻo Siosifa,"
        },
        {
          "number": "25",
          "text": "ʻa ia ko e foha ʻo Mataiasi, ʻa ia ko e foha ʻo ʻĒmosi̇́, ʻa ia ko e foha ʻo Nēhumi, ʻa ia ko e foha ʻo ‘Esilai, ʻa ia ko e foha ʻo Nākai,"
        },
        {
          "number": "26",
          "text": "ʻa ia ko e foha ʻo Ma‘ati, ʻa ia ko e foha ʻo Mataiasi, ʻa ia ko e foha ʻo Semaini, ʻa ia ko e foha ʻo Sioseki, ʻa ia ko e foha ʻo Siota,"
        },
        {
          "number": "27",
          "text": "ʻa ia ko e foha ʻo Sioanani, ʻa ia ko e foha ʻo Lesa, ʻa ia ko e foha ʻo Seluipēpeli, ʻa ia ko e foha ʻo Saletili, ʻa ia ko e foha ʻo Nēlai,"
        },
        {
          "number": "28",
          "text": "ʻa ia ko e foha ʻo Melikai, ʻa ia ko e foha ʻo ʻAtai, ʻa ia ko e foha ʻo Kōsame, ʻa ia ko e foha ʻo ʻElimatami, ʻa ia ko e foha ʻo ʻEa,"
        },
        {
          "number": "29",
          "text": "ʻa ia ko e foha ʻo Siosiua, ʻa ia ko e foha ʻo ʻEliesa, ʻa ia ko e foha ʻo Siolimi, ʻa ia ko e foha ʻo Matati, ʻa ia ko e foha ʻo Li̇̄vai,"
        },
        {
          "number": "30",
          "text": "ʻa ia ko e foha ʻo Simione, ʻa ia ko e foha ʻo Siuta, ʻa ia ko e foha ʻo Siosifa, ʻa ia ko e foha ʻo Sionami, ʻa ia ko e foha ʻo ʻIlaiakimi,"
        },
        {
          "number": "31",
          "text": "ʻa ia ko e foha ʻo Melea, ʻa ia ko e foha ʻo Mena, ʻa ia ko e foha ʻo Mātata, ʻa ia ko e foha ʻo Nētani, ʻa ia ko e foha ʻo Tēvita,"
        },
        {
          "number": "32",
          "text": "ʻa ia ko e foha ʻo Sese, ʻa ia ko e foha ʻo ‘Ōpeti, ʻa ia ko e foha ʻo Pōasi, ʻa ia ko e foha ʻo Salemone, ʻa ia ko e foha ʻo Nāsoni,"
        },
        {
          "number": "33",
          "text": "ʻa ia ko e foha ʻo ʻAminatapi, ʻa ia ko e foha ʻo ʻAtamini, ʻa ia ko e foha ʻo ‘Ālani, ʻa ia ko e foha ʻo ʻEsilome, ʻa ia ko e foha ʻo Fēlesi, ʻa ia ko e foha ʻo Siuta,"
        },
        {
          "number": "34",
          "text": "ʻa ia ko e foha ʻo Sēkope, ʻa ia ko e foha ʻo ʻAisake, ʻa ia ko e foha ʻo ʻĒpalahame, ʻa ia ko e foha ʻo Tela, ʻa ia ko e foha ʻo Nēhoa,"
        },
        {
          "number": "35",
          "text": "ʻa ia ko e foha ʻo Seluki, ʻa ia ko e foha ʻo Le‘u, ʻa ia ko e foha ʻo Pēleki, ʻa ia ko e foha ʻo Hēpelū, ʻa ia ko e foha ʻo Sila,"
        },
        {
          "number": "36",
          "text": "ʻa ia ko e foha ʻo Kēnani, ʻa ia ko e foha ʻo ʻĀfakisate, ʻa ia ko e foha ʻo Semi, ʻa ia ko e foha ʻo Noa, ʻa ia ko e foha ʻo Lēmeki,"
        },
        {
          "number": "37",
          "text": "ʻa ia ko e foha ʻo Mētuisela, ʻa ia ko e foha ʻo ʻInoke, ʻa ia ko e foha ʻo Seleti, ʻa ia ko e foha ʻo Mehālelieli, ʻa ia ko e foha ʻo Kēnani,"
        },
        {
          "number": "38",
          "text": "ʻa ia ko e foha ʻo ʻInasi, ʻa ia ko e foha ʻo Seti. Ko Seti̇́ ko e foha ia ʻo ʻĀtama. Pea ko ʻĀtamá ko e foha ia ʻo e ‘Otuá."
        }
      ],
      "4": [
        {
          "number": "1",
          "text": "Pea foki mai ʻa Si̇̄sū mei he Vaitafe Soatani̇́ kuo fakaivia ia ‘e he Laumālie Mā‘oni‘oni̇́, pea na‘e taki atu ia ‘e he Laumālié ki he toafá;"
        },
        {
          "number": "2",
          "text": "Ke ʻahiʻahi‘i ai ia ‘e he tēvoló, ʻo fe‘unga mo ha ʻaho ‘e fāngofulu. Pea na‘e ʻikai ke ne ma‘u ha me‘atokoni, ʻi he ngaahi ʻaho ko iā, pea ʻosi ange iá, naʻá ne fu‘u fiekaia ‘aupito."
        },
        {
          "number": "3",
          "text": "Pea pehēange ‘e he tēvoló kia Si̇̄sū: ‟Kapau ko e ʻAlo koe ʻo e ‘Otuá, peá ke lea ki he ngaahi fo‘i maká ni ke liliu ʻo hoko ko e ngaahi foʻi mā.”"
        },
        {
          "number": "4",
          "text": "Ka naʻe tali ‘e Si̇̄sū kiate ia: ‟Kuo tohi ʻi he Tohitapú, ‘Oku ʻikai ko e mo‘ui‘anga pē ʻo e kakai̇́ ʻa e maá.”"
        },
        {
          "number": "5",
          "text": "Pea taki hake ‘e he tēvoló ʻa Si̇̄sū ki ha feitu‘u māʻolunga, ʻo ne faka‘ali‘ali ange ki ai, ʻa e ngaahi pule‘anga kotoa pē ʻo māmani."
        },
        {
          "number": "6",
          "text": "Pea naʻe toki pehēange kia Si̇̄sū: ‟Te u ‘oatu mo‘ou ʻa e mafai ke pule ki honau kotoa pea mo e lāngilangi ʻonautolú, he ʻoku ʻoʻoku ia ke u fa‘iteliha ki ai, ke u ‘oange maʻa haʻa taha te u loto ki ai."
        },
        {
          "number": "7",
          "text": "Ko ia, kapau te ke punou ʻo lotu mai kiate au, te u ‘atu kotoa ia ma‘au.”"
        },
        {
          "number": "8",
          "text": "Pea tali ‘e Si̇̄sū, ʻo ne pehē kiate ia: ‟Kuo tohi ʻi he Tohitapú, Te ke lotu ki he ʻEiki ko ho ‘Otuá pea ko ia toko taha pē te ke tauhi ki ai̇́.”"
        },
        {
          "number": "9",
          "text": "Pea toki taki hake ia ‘e he tēvoló, ʻo fokotu‘u ki he tumutumu ʻo e Temipalé. Pea naʻe pehēange: ‟Kapau ko e ʻAlo koe ʻo e ‘Otuá, peá ke hopo ki lalo mei hena."
        },
        {
          "number": "10",
          "text": "He kuo tohi ʻi he Tohitapú,"
        },
        {
          "number": "11",
          "text": "Peá te nau hapo koe,"
        },
        {
          "number": "12",
          "text": "Pea tali ‘e Si̇̄sū, ʻo ne pehē kiate ia: ‟Kuo folofolaʻaki ʻe he ʻOtuá, ‘Oua naʻá ke holi ke ke ʻahiʻahiʻi ʻa e ʻEiki ko ho ‘Otuá!”"
        },
        {
          "number": "13",
          "text": "Pea ʻi he kakato hono ʻahiʻahiʻi ‘e he tēvoló ʻa Sīsuú, he meʻa kotoa naʻá ne ala lavá, pea ne mavahe atu mei ai ʻo lama ke toe maʻu hano faingamālie."
        },
        {
          "number": "14",
          "text": "Pea foki mai ʻa Si̇̄sū ki Kāleli mo ha mālohi mei̇́ he Laumālie Mā‘oni‘oni̇́, pea na‘e mafola atu hono ongoongó ki he feitu‘u kotoa pē."
        },
        {
          "number": "15",
          "text": "Pea naʻá ne faiako he ngaahi falelotu ʻos e kakai Siú, pea na‘e fakahi̇̄kihiki‘i ia ‘e he kakai kotoa pē."
        },
        {
          "number": "16",
          "text": "Pea foki ʻa Si̇̄sū ki Nāsaleti, ʻa e kolo naʻá ne tupu ai̇́. Pea ʻi heʻene aʻu ki he Sāpaté, naʻá ne ʻalu ai pē ki falelotu ʻo hangē ko ʻene anga maheni̇́, pea naʻe tu‘u hake ke lau ʻa e Folofolá;"
        },
        {
          "number": "17",
          "text": "Pea naʻe ‘oange kiate ia ʻa e tohi ʻa e palōfita ko ʻAiseá. Pea ʻi heʻene fakaava hake ʻa e tohi̇́, naʻá ne maʻu ʻa e potu tohi ko ʻeni̇́:"
        },
        {
          "number": "18",
          "text": "‟Ko e Laumālie ʻo Sihová kuo fakafonu ʻaki au,"
        },
        {
          "number": "19",
          "text": "Ke u fanongonongo atu,"
        },
        {
          "number": "20",
          "text": "Pea tāpuni leva ‘e Si̇̄sū ʻa e tohi̇́ ʻo fakafoki ki he sētuatá, kae nofo hifo ki lalo. Pea sio fakamama‘u ʻa e kakai kotoa pē he falelotú kiate ia."
        },
        {
          "number": "21",
          "text": "Pea kamata folofola ʻa Si̇̄sū kiate kinautolu: ‟Ko e ʻaho ni̇́, kuo fakakakato ai ʻa e ngaahi meʻa kuo mou fanongo ki ai mei he Tohitapú.”"
        },
        {
          "number": "22",
          "text": "Pea naʻe talanoa taha ʻa e kakai kotoa pē ‘ia Si̇̄sū, mo ofoofo he ngaahi meʻa mālie naʻá ne lea‘aki̇́, ʻo nau pehē: ‟ʻIkai ko e foha ʻeni ʻo Siosifá?”"
        },
        {
          "number": "23",
          "text": "Pea talaange ‘e Si̇̄sū kiate kinautolu: ‟Kuo pau ke mou ‘ai mai kiate au ʻa e lau ‘oku pehē: ‛Toketā, tomuʻa faitoʻo koe!’ Peá te mou pehē mai foki, ‛Fei mo fai heni ʻi ho kolo tupu‘angá, ʻa e ngaahi meʻa kuo mau fanongo ai naʻá ke fai ʻi Kāpaneumé.’”"
        },
        {
          "number": "24",
          "text": "Ka ‘oku ou tala fakamātoato atu kiate kimoutolu, ‘oku te‘eki ai ha palōfita ‘e tali ‘e he kakai ʻo hono kolo tupu‘angá."
        },
        {
          "number": "25",
          "text": "‟Ko ʻeku moʻoni eni, ʻi he kuonga ʻo ʻIlaisiaá, na‘e tokolahi pē ʻa e kau fefine uitou ʻi ‘Isileli, ʻi he taimi ko iā, lolotonga naʻe ʻikai ke toe tō ha ʻuha, ʻi ha taʻu ʻe tolu mo e konga, pea honge lahi ʻa e fonua;"
        },
        {
          "number": "26",
          "text": "Ka na‘e ʻikai fekau atu ʻa ʻIlaisiā ke ʻalu ki ha taha ʻo kinautolu, ka ki ha uitou na‘e tupu he kolo ko Salepita, he feitu‘u Saitoni̇́."
        },
        {
          "number": "27",
          "text": "Pea na‘e tokolahi pē ʻa e kau kiliá he kuonga ʻo e palōfita ko ʻIlaisá, ka na‘e ʻikai fakamaʻa hanau taha, tukukehe pē ʻa Neamani, ko e tangata Si̇̄lia.”"
        },
        {
          "number": "28",
          "text": "Pea na‘e fakapo‘uli ‘aupito ai ʻa e kakai kotoa naʻe ʻi he falelotú, he lau ko ia ʻa Si̇̄suú;"
        },
        {
          "number": "29",
          "text": "Pea naʻa nau tutu‘u hake ʻo toho atu ia ki tuʻa kolo, ki he ngutu lilifá, ʻi he moʻunga naʻe tuʻu ai honau koló, ke li̇̄ hifo ia ai ki lalo."
        },
        {
          "number": "30",
          "text": "Ka naʻe moulu atu pē ʻa Si̇̄sū ʻi honau lotolotongá, ʻo ʻalu."
        },
        {
          "number": "31",
          "text": "Pea toki ʻalu atu ʻa Si̇̄sū ki he kolo ko Kāpaneumé, ʻi Kāleli, ʻo faiako ai ʻi he falelotú, ʻi he ʻaho Sāpaté."
        },
        {
          "number": "32",
          "text": "Pea naʻa nau ‘ohovale ‘aupito ʻi heʻene faiakó, koe‘uhi̇̄ naʻe ai ha mālohi ʻi heʻene malangá."
        },
        {
          "number": "33",
          "text": "Pea naʻe ʻi he falelotú ha tangata kuo maʻu ʻe ha ivi fakatēvolo. Pea kaila le‘olahi mai ʻa e tangatá,"
        },
        {
          "number": "34",
          "text": "‟ʻEi, ʻe Si̇̄sū! ʻA koe mei Nāsaleti̇́! Ko hoʻo haʻú koā ke faka‘auha kimautolu? ‘Oku ou ʻilo ‘e au koe! Ko e Toko taha Mā‘oni‘oni koe ʻa e ‘Otuá!”"
        },
        {
          "number": "35",
          "text": "Pea taʻofi atu ‘e Si̇̄sū ʻa e tēvoló ʻo ne pehē: ‟Fakalongolongo! Peá ke mavahe mai leva mei he tangatá.” Pea toki hanga ‘e he tēvoló ʻo hiki ha‘aki ʻa e tangatá he lotolotonga ʻo e kakai̇́, ʻo ne mavahe meiate ia, ka naʻe ʻikai ha lavea ‘e taha ʻi he tangatá."
        },
        {
          "number": "36",
          "text": "Pea ofo ai ʻa e kakai kotoa pē, ʻo nau pehē: ‟Ko e hā ʻa e faʻahinga malanga ko ʻeni̇́? He tā ‘oku ma‘u mafai ʻa e tangatá ni ke ne kapusi ʻa e ivi fakatēvoló mei he kakai̇́!”"
        },
        {
          "number": "37",
          "text": "Pea toki mafola atu ai ʻa e ongoongo ʻo kau kia Si̇̄suú ki he tapa kotoa pē ʻo e vahefonua ko iā."
        },
        {
          "number": "38",
          "text": "Pea tuʻu hake ʻa Si̇̄sū ʻo ʻalu mei he falelotú ki he ʻapi ʻo Saimoné. Pea ko eni, ʻi heʻene aʻu atu ki he ‘api̇́, tā ‘oku tokoto ʻa e fa‘ē ʻa e mali ʻo Saimoné, ko e mofi lahi, pea nau kole kia Si̇̄sū ke ne tokoni kiate ia."
        },
        {
          "number": "39",
          "text": "Pea tu‘u atu ʻa Si̇̄sū ki ai ʻo ne fekau ʻa e mofi̇́ ke mahu‘i meiate ia, pea mo‘ui leva ʻa e fefiné, pea ne tu‘u hake ai pē ʻo talitali kinautolu."
        },
        {
          "number": "40",
          "text": "Pea ʻi heʻene efiafi poʻuli̇́, naʻe fetuku mai ‘e he kakai̇́ kia Si̇̄sū ha faʻahinga na‘e puke he ngaahi mahaki kehekehe, pea ne hilifaki nima ʻa Si̇̄sū kiate kinautolu taki taha, ʻo fakamo‘ui kinautolu."
        },
        {
          "number": "41",
          "text": "Pea naʻe ʻi ai foki mo e fanga tēvolo naʻá ne kapusi mei he tokolahi, ʻo nau hū mai mo e kaikaila, ʻo pehē: ‟Ko e ʻAlo koe ʻo e ‘Otuá!” Ka na‘e fekau ‘e Si̇̄sū ke nau longo, he naʻa nau ʻilo ko e Mi̇̄saiá ia."
        },
        {
          "number": "42",
          "text": "Pea ʻi he kei hengihengi he ʻaho ‘e tahá, naʻe uhu atu ʻa Si̇̄sū ki ha feitu‘u lōngonoa ʻo nofo toko taha pē ai. Ka na‘e kumi mai kiate ia ‘e ha kakai tokolahi. Pea ʻi heʻenau aʻu mai ki ai̇́, naʻa nau feinga‘i ke ‘oua te ne toe mavahe mei honau fonuá."
        },
        {
          "number": "43",
          "text": "Pea pehēange ‘e Si̇̄sū kiate kinautolu: ‟Kuo pau ke u malanga‘i ʻa e Ongoongo Lelei ʻo e Pule‘anga ʻo e ‘Otuá ki he kakai ʻo e ngaahi kolo ko eé foki. He ko e fatongia ia na‘e fekau mai au ke fai̇́.”"
        },
        {
          "number": "44",
          "text": "Ko ia, naʻe hokohoko atu ai pē ʻa e malanga ʻa Si̇̄sū ʻi he ngaahi falelotu ʻo Siuteá."
        }
      ],
      "5": [
        {
          "number": "1",
          "text": "Pea ko e ʻaho ‘e taha, na‘e faiako ʻa Si̇̄sū ki ha kakai tokolahi he matātahi ʻo e Tahi Kenesaleti̇́, pea naʻe feteketekeʻi mai ʻa e kakai̇́, ko ʻenau fie fanongo ki he Folofola ʻa e ‘Otuá."
        },
        {
          "number": "2",
          "text": "Pea fakatokanga‘i ‘e Si̇̄sū ha ongo ki‘i vaka kuo tau ofi atu ai, kau kuo hifo atu ʻa e kau toutai ke fō honau ngaahi kupengá."
        },
        {
          "number": "3",
          "text": "Pea naʻe heka ki ha vaka ‘e taha, ko e vaka ʻo Saimoné, ʻo ne kole ange kia Saimone ke ki‘i teke‘i si‘i atu ʻa e vaká mei he matātahi̇́. Pea taʻutu ai pē ʻa Si̇̄sū mei vaka ʻo faiako ki he kakai̇́."
        },
        {
          "number": "4",
          "text": "Pea ʻi he ‘osi ʻene faiakó, naʻá ne pehēange kia Saimone: ‟Toe tahataha atu ki he lolotó, pea li̇̄ ai ʻa e kupengá ke fusi ha‘amou ika.”"
        },
        {
          "number": "5",
          "text": "Pea pehēange ‘e Saimone: ‟Tangata‘eiki, ko e talu ʻeni ʻemau toutai mei ʻanepō mo e hala ha meʻa ‘e ma‘u. Kaekehe, koeʻuhi̇̄ ko hoʻo fekaú, te u toe li̇̄ pē ʻa e kupengá.”"
        },
        {
          "number": "6",
          "text": "Pea ʻi heʻenau li̇̄ ʻa e kupengá, ko e ika lahi mo‘oni na‘e ma‘ú, pea kamata mahae ai ʻa e kupengá."
        },
        {
          "number": "7",
          "text": "Pea nau ta‘alo atu ki honau kaungātoutai he vaka ‘e tahá ke nau haʻu ʻo tokoni mai. Pea ʻi he aʻu mai ʻa e kau tangata ko iā, naʻa nau ʻaʻau fakataha ʻa e kupengá ki he ongo vaká, pea naʻe tangotongoto ʻa e ongo vaká he lahi ʻa e ika naʻe ma‘ú."
        },
        {
          "number": "8",
          "text": "Pea ʻi he mamata leva ʻa Saimone Pita ki he meʻa kuo hokó, naʻá ne tū‘ulutui atu ki he vaʻe ʻo Si̇̄suú ʻo ne pehē: ‟ʻEiki, ʻalu atu muʻa meiate au he ko e tangata angahala au.”"
        },
        {
          "number": "9",
          "text": "He na‘e ‘ohovale lahi ʻa Pita, mo kinautolu kotoa na‘e ʻi ai̇́, ʻi he lahi ʻa e ika na‘e ma‘ú."
        },
        {
          "number": "10",
          "text": "Pea ‘ohovale ai foki mo e ongo kaungātoutai ʻo Pitá, ʻa Sēmisi mo Sione, ko e ongo foha ʻo Sēpeti̇́. Pea pehēange ‘e Si̇̄sū kia Saimone: ‟‘Oua te ke manavahē! He ‘e kamata he ʻahó ni hoʻo toutai kakai.”"
        },
        {
          "number": "11",
          "text": "Pea naʻe toho leva ‘e he kau tangatá ʻa e ongo vaká ki ‘uta, pea nau li‘aki ai pē ʻenau meʻa kotoa ka nau muimui kia Si̇̄sū."
        },
        {
          "number": "12",
          "text": "Pea lolotonga naʻá ne ʻi ha kolo ʻe taha, naʻe nofo ai ha tangata kilia. Pea ʻi he sio ʻa e tangata kiliá kia Sīsuú, naʻá ne tō tū‘ulutui ʻo kole kiate ia: ‟ʻEiki, kapau te ke loto ki ai, te ke lava pē ke fakamaʻa au.”"
        },
        {
          "number": "13",
          "text": "Pea ala atu leva ʻa Si̇̄sū kiate ia, mo ne pehēange: ‟‘Oku ou loto pē ke fakamaʻa koe!” Pea mavahe leva ʻa e kiliá meiate ia."
        },
        {
          "number": "14",
          "text": "Pea tuʻutuʻuni ‘e Si̇̄sū ki he tangatá: ‟Vakai naʻá ke talanoa ki ha taha ʻa e meʻa kuo hokó, ka ke ʻalu pē ki he taula‘eiki, peá ke ‘ave ʻa e feilaulau ʻa ē naʻe tu‘utu‘uni ‘e Mōsesé, ke ʻiloʻi ʻaki ‘e he kakai̇́ kuo ʻosi fakamaʻa koe.”"
        },
        {
          "number": "15",
          "text": "Ka na‘e fakautuutu ai pē ʻa e mafola ʻa e ongoongo ʻo Sīsuú, pea ko e kakai tokolahi ‘aupito na‘e omi ʻo fanongo malanga mo fakamo‘ui honau ngaahi alanga mahaki ʻiate ia."
        },
        {
          "number": "16",
          "text": "Ka na‘e faʻa ʻalu ʻa Si̇̄sū ʻo kumi ha feitu‘u lōngonoa ke fai ai ʻene lotu lilo."
        },
        {
          "number": "17",
          "text": "Pea ko e ʻaho ʻe taha, na‘e faiako ʻa Si̇̄sū, ‘oku ʻi ai ha kau Fālesi mo ha kau mataotao he Lao ʻa Mōsesé, ʻa ia kuo nau ō mai mei Selusalema pea mo e ngaahi kolo kotoa ʻi Kāleli mo Siutea, pea naʻa nau fanongo malanga ai. Pea ko e mafai ʻo e ʻEiki̇́, ke fakamoʻui mahaki̇́ naʻe ʻia Si̇̄sū."
        },
        {
          "number": "18",
          "text": "Pea ʻiloangé naʻe fata mai ‘e ha ni‘ihi ha mamatea ʻi ha fala ʻo feinga ke fakahū atu ki fale ke ʻoatu kia Si̇̄sū."
        },
        {
          "number": "19",
          "text": "Ka na‘e ʻikai te nau lava, koe‘uhi̇̄ ko e fu‘u tokolahi ʻa e kakai̇́. Pea talu ai ʻenau kaka ki he funga falé ʻo ta ʻaki ha konga ʻo e ʻató, ʻo tukutuku hifo ai ʻa e fala naʻe tokoto ai ʻa e tangatá, kia Si̇̄sū."
        },
        {
          "number": "20",
          "text": "Pea ʻi he mamata ʻa Si̇̄sū ki he lahi ʻenau tui̇́, naʻá ne pehēange ki he tangata mamateá: ‟Tangata, kuo fakamolemole‘i ho‘o ngaahi angahalá!”"
        },
        {
          "number": "21",
          "text": "Pea kamata fifililoto ai ʻa e kau Fālesi̇́ mo e kau mataotao he Laó, ʻo nau pehē: ‟Ko hai ʻa e tangatá ni, ʻokú ne lea pehē ai̇́! He ko e ‘Otuá pē taha ‘oku ʻi ai hono mafai ke fakamolemole angahalá!”"
        },
        {
          "number": "22",
          "text": "Ka kuo ‘osi ʻafioʻi ʻe Si̇̄sū ʻa e anga ʻenau fakakaukaú, ko ia naʻá ne ʻeke ange kiate kinautolu:: ‟Ko e hā ‘oku pehē ai hoʻomou fakakaukaú?"
        },
        {
          "number": "23",
          "text": "Ko fē ʻoku faingofua ange kiate aú, ke u talaange ki he tangata mamateá ni kuo fakamolemole‘i ʻene ngaahi angahalá, pē ko ʻeku talaange ke tu‘u ki ‘olunga ʻo ʻalu?"
        },
        {
          "number": "24",
          "text": "Ka ko ʻeku ‘ai ʻeni ke mahino kiate kimoutolu, ‘oku mafai ʻe he Foha ʻo e Tangatá ke ne fakamolemole angahala ʻi māmani.” Pea pehēange leva ‘e Si̇̄sū ki he mamateá: ‟Tu‘u ki ‘olunga! pea takai ho falá ʻo ʻalu ki homou ‘api̇́.”"
        },
        {
          "number": "25",
          "text": "Pea tu‘u hake leva ʻa e tangatá ki ‘olunga, ʻo nau sio kotoa pē ki ai. Pea naʻe toki takai hono falá ʻo lue atu ʻo ʻalu ki hono ‘api̇́ mo fakamālō ki he ‘Otuá."
        },
        {
          "number": "26",
          "text": "Pea na‘e fakatumutumu ai ʻa e kakai kotoa pē mo fakalāngilangi‘i ʻa e ‘Otuá. Na‘e faka‘ohovale ‘aupito ki he kakai̇́ ʻa e meʻa naʻa nau mamata ai̇́, ʻo nau pehē: ‟Ko e mana fakaofo moʻoni kuo tau sio ai he ʻahó ni!”"
        },
        {
          "number": "27",
          "text": "Pea hili ʻa e ngaahi meʻa ko iā, pea ʻalu atu ʻa Si̇̄sū, ʻo ne fakatokanga‘i ha tangata tānaki tukuhau ko Li̇̄vai hono hingoá, ‘oku ta‘utu mai ʻi he ʻōfisi totongi tukuhaú. Pea naʻe folofola kiate ia: ‟Ha‘u ʻo muimui kiate au!”"
        },
        {
          "number": "28",
          "text": "Pea li̇̄ ʻaki leva ‘e Li̇̄vai ʻa e meʻa kotoa, ʻo ne muimui kiate ia."
        },
        {
          "number": "29",
          "text": "Pea naʻe fai ‘e Līvai ha fu‘u fakaafe ʻi hono ‘api̇́ ke talitali ki ai ʻa Si̇̄sū. Pea na‘e omi ki ai mo ha kau tānaki tukuhau tokolahi mo ha kau fakaafe kehe ʻo nau kai fakataha ai."
        },
        {
          "number": "30",
          "text": "Ka naʻe lāunga ʻa e kau Fālesi mo e kau faiako Lao ʻa Mōsesé ki he kau ako ʻa Sīsuú, ʻo pehē: ‟Ko e hā ‘oku mou kai mo inu fakataha ai mo e kau tānaki tukuhau ko ʻená mo e kau angahalá?”"
        },
        {
          "number": "31",
          "text": "Pea tali ‘e Si̇̄sū kiate kinautolu: ‟‘Oku ʻikai ko e kakai mo‘ui lelei̇́ ‘oku ʻaonga ki ai ʻa e toketaá, ka ko e kakai mahamahaki̇́."
        },
        {
          "number": "32",
          "text": "Na‘e ʻikai te u ha‘ú ke fakaafe‘i ʻa e kau failelei̇́, ka ko e kau angahalá ke nau fakatomala.”"
        },
        {
          "number": "33",
          "text": "Pea pehēange ‘e ha ni‘ihi kia Si̇̄sū: ‟‘Oku faʻa lotu mo ‘aukai ʻa e kau ako ʻa Sioné, pea ‘oku pehē pē mo e kau ako ʻa e kau Fālesi̇́, ka ko e kau ako ʻaʻaú ‘oku nau kai pē mo inu.”"
        },
        {
          "number": "34",
          "text": "Pea talaange ‘e Si̇̄sū kiate kinautolu: ‟‘E ʻikai faifai pea ‘aukai ʻa e ngaahi kaungāmeʻá ʻo ha tangata ‘oku teu mali̇́, ʻi he kei nofo ʻa e tangata teu mali̇́ mo kinautolú."
        },
        {
          "number": "35",
          "text": "Ka kuo pau ke hoko mai ʻa e ʻaho ‘e ‘ave ai meiate kinautolu, ʻa e tangata teu mali̇́, pea te nau toki ‘aukai leva he taimi ko iā.”"
        },
        {
          "number": "36",
          "text": "Na‘e fai foki ‘e Si̇̄sū mo e talanoa fakatātā ko ʻeni̇́ kiate kinautolu: ‟He‘ikai hanga ‘e ha taha ʻo tuʻusi mai ha konga tupenu foʻou ke monomono ʻaki ha kofu motuʻa. He kapau te ne fai pehē: ‘e mahae ʻa e konga tupenu fo‘oú, pea ʻe ʻikai hoatatau ʻa e konga tupenu foʻou mo e kofu motuʻa."
        },
        {
          "number": "37",
          "text": "Pea he‘ikai hanga ‘e ha taha ʻo ‘utu ha uaine fo‘ou ki ha ngeʻesi hina uaine motuʻa. He kapau te ne fai pehē: ‘e tupu ʻa e uaine fo‘oú ia ʻo pā ai ʻa e hina uaine motuʻá pea maumau ai ʻa e uainé, pea ta‘e‘aonga ai mo e ngeʻesi hina uainé."
        },
        {
          "number": "38",
          "text": "Ko e uaine fo‘oú, ke ‘utu pē ia ki ha ngeʻesi hina uaine fo‘ou."
        },
        {
          "number": "39",
          "text": "Pea ‘oku ʻikai foki ha taha ʻe holi ke inu uaine fo‘ou, ʻoka ‘osi ʻene inu he uaine motuʻá. He kuo pau ke ne talamai ‘e ia, ‛‘Oku ifo ange pē ʻa e uaine motuʻá ia.’”"
        }
      ],
      "6": [
        {
          "number": "1",
          "text": "Pea ʻi ha ʻaho Sāpate ‘e taha, naʻe fou atu ʻa Si̇̄sū mo ʻene kau akó ʻi ha ngoueʻanga uite, pea kamata toli uite ai ʻa e kau akó ʻo milihi ke matoʻo e nge‘esi̇́, ka nau kai ʻa e ngaahi fo‘i uité."
        },
        {
          "number": "2",
          "text": "Pea pehēange ‘e he kau Fālesi̇́ ki he kau ako ʻa Sīsuú: ‟Ko e hā ‘oku mou toli uite ai he Sāpaté? ‘Oku ʻikai ngofua he Laó ho‘omou meʻa ‘oku fai̇́!”"
        },
        {
          "number": "3",
          "text": "Pea pehēange ‘e Si̇̄sū ki he kau Fālesi̇́: ‟Naʻe ʻikai koā te mou lau ʻa e talanoa he Tohitapú ki he meʻa na‘e fai ‘e Tēvita, he ʻaho na‘e fiekaia ai mo ʻene kau tangatá?"
        },
        {
          "number": "4",
          "text": "He naʻá ne hū ki he fale ʻo e ‘Otuá pea ne to‘o ʻa e ngaahi fo‘i mā fakatāpui ʻo kai, ʻa ē ko e kau taula‘eiki̇́ pē naʻe ngofua ke nau kai̇́. Pea naʻá ne ʻange foki ʻo kai ai mo ʻene kau tangatá.”"
        },
        {
          "number": "5",
          "text": "Pea toki folofola ʻa Si̇̄sū kiate kinautolu: ‟Naʻa mo e Sāpaté, ‘oku ʻeiki ki ai foki, ʻa e Foha ʻo e Tangatá.”"
        },
        {
          "number": "6",
          "text": "Pea ʻoku pehē: ʻi ha Sāpate ʻe taha, naʻe hū atu ʻa Si̇̄sū ʻo faiako ʻi he falelotu ʻo e kakai Siú ‘oku lolotonga ʻi ai ha tangata na‘e mamatea hono nima to‘omata‘ú."
        },
        {
          "number": "7",
          "text": "Pea na‘e siofi ʻa Si̇̄sū ‘e he kau Fālesi̇́ mo e kau faiako Lao ʻa Mōsesé pē te ne fakamo‘ui ʻa e tangatá, koeʻuhi̇̄ ke nau ma‘u ai ha meʻa ke faka‘ilo ʻaki ʻa Si̇̄sū."
        },
        {
          "number": "8",
          "text": "Ka na‘e ʻilo ‘e Si̇̄sū ʻa e anga ʻenau fakakaukaú, pea naʻe fekau ki he tangata naʻe mate hono nimá: ‟Tu‘u ki ‘olunga ke lava ʻa e kakai kotoa pē ʻo sio kiate koe.” Pea tu‘u hake ʻa e tangatá."
        },
        {
          "number": "9",
          "text": "Pea pehēange ‘e Si̇̄sū kiate kinautolu: ‟Ko ʻeku fehuʻi atu kiate kimoutolú, ko e fē ʻa e meʻa ʻe ngofua he Sāpaté; ke fai ai ha ngāue lelei, pē ko ha ngāue kovi? Ke fakamoʻui pē ke faka‘auha?”"
        },
        {
          "number": "10",
          "text": "Pea sio takai ʻa Si̇̄sū kiate kinautolu hono kotoa, pea naʻe toki pehēange ki he tangatá: ‟‘Ai atu ho nimá ʻo fakahangatonu!” Pea naʻe ‘ai atu, pea tā kuo mo‘ui ia."
        },
        {
          "number": "11",
          "text": "Pea ‘ita ‘aupito ai ʻa e kau faiako Lao ʻa Mōsesé mo e kau Fālesi̇́, ʻo nau kamata ke talanoaʻi fakaekinautolu, ki ha meʻa te nau fai kia Si̇̄sū"
        },
        {
          "number": "12",
          "text": "Pea naʻe hoko ʻo pehē ʻi he ngaahi ʻaho ko iā, naʻe ʻalu hake ʻa Si̇̄sū ki ha funga mo‘unga ke fai ʻene lotu lilo, pea naʻe lotu ai pē ʻo aʻu ki he maʻa ʻa e ʻahó."
        },
        {
          "number": "13",
          "text": "Pea ʻi he pongipongi haké, naʻá ne ui mai leva ʻene kau akó ke nau kātoa mai, pea naʻe toki fili ʻa e toko hongofulumāua, ʻa ia naʻá ne lau ko ʻene kau ʻApositolo."
        },
        {
          "number": "14",
          "text": "Ko Saimone, ʻa ia naʻá ne toe fakahingoa ko Pitá pea mo hono tehiná, ko ʻAnitelū, ko Sēmisi, Sione, Filipe, Pātolomiu;"
        },
        {
          "number": "15",
          "text": "Ko Mātiu, Tōmasi, pea mo Sēmisi ko e foha ʻo ʻAlefiusi̇́, mo Saimone, ʻa ē naʻe ui ko e Mamahi‘i Fonuá;"
        },
        {
          "number": "16",
          "text": "Ko Siutasi foha ʻo Sēmisi̇́, pea mo Siutasi ʻIisikāliote, ʻa ē naʻá ne lavaki‘i ʻa Sīsuú."
        },
        {
          "number": "17",
          "text": "Pea toki hifo ʻa Si̇̄sū mo ʻene kau akó mei he funga mo‘ungá, ʻo nau tuʻu ʻi ha feitu‘u tokalelei. Pea na‘e fakafetaulaki mai ai kia Si̇̄sū ha tokolahi ʻo ʻene kau akó, mo ha fuʻu kakai tokolahi mei Siutea kātoa, mo Selusalema, mo e ngaahi kolo matātahi ʻo Taia mo Saitoni̇́."
        },
        {
          "number": "18",
          "text": "Ko e faʻahingá ni, naʻe omi̇ ke fanongo kia Si̇̄sū mo fakamo‘ui ai honau ngaahi alanga mahaki̇́. Pea ko e faʻahinga kotoa na‘e faingataʻaʻia ʻi ha ivi fakatēvolo, naʻá ne fakamo‘ui."
        },
        {
          "number": "19",
          "text": "Pea na‘e feinga ʻa e kakai kotoa ke pā kia Si̇̄sū, he na‘e ʻalu atu maʻu pē meiate ia ha ivi naʻá ne fakamoʻui honau ngaahi alanga mahaki̇́."
        },
        {
          "number": "20",
          "text": "Pea hanga hake ʻa Si̇̄sū ʻo ne siofia ʻene kau akó, ʻo ne folofola kiate kinautolu, ʻo pehē: ‟‘Oku monūʻia ʻa kimoutolu ‘oku masivá. He te mou maʻu ʻa e puleʻanga ʻo e ʻOtuá."
        },
        {
          "number": "21",
          "text": "‘Oku monūʻia ʻa kimoutolu ‘oku fiekaiá he maama ko eni̇́, he ‘e fakamākona kimoutolu ʻe he ʻOtuá. ʻOku monūʻia ʻa kimoutolu ‘oku tangi he maama ko eni̇́. He ʻe fakafiefiaʻi kimoutolu."
        },
        {
          "number": "22",
          "text": "‘Oku moniūʻia ʻa kimoutolu ‘oka fehi‘anekinaʻi kimoutolu ʻe he kakai̇́ mo nau fakamama‘o meiate kimoutolu, ʻo lauʻikoviʻi mo taʻetokaʻi homou hingoá, hangē ha taha faikovi̇́, koeʻuhi̇̄ pē ko ho‘omou kau mo e Foha ʻo e Tangatá!"
        },
        {
          "number": "23",
          "text": "Mou fiefia mo hākailangitau, he ‘e lahi ai homou fakapaleʻi ʻi Langi̇. He naʻe pehē tofu pē ʻa e meʻa naʻe fai ʻe heʻenau ngaahi kui̇́, ki he kau palōfitá."
        },
        {
          "number": "24",
          "text": "Ka ʻoku malaʻia ʻa kimoutolu ‘oku tu‘umālié,"
        },
        {
          "number": "25",
          "text": "ʻOku malaʻia ʻa kimoutolu ʻa e kakai kuo mākona he maama ko eni̇́,"
        },
        {
          "number": "26",
          "text": "ʻOku malaʻia ʻa kimoutolu ‘oka lea lelei atu ʻa e kakai kotoa pē: He na‘e pehē tofu pē ʻa e fai ʻenau ngaahi kui̇́ ki he kau palōfita loi̇́ he kuohili̇́."
        },
        {
          "number": "27",
          "text": "Ka ko ʻeku akonaki ʻeni kiate kimoutolu kotoa ʻoku fakaongo mai kiate aú: ‘Ofa ki homou ngaahi fili̇́, pea fai lelei ki he kakai kotoa pē ‘oku nau fehiʻa mai kiate kimoutolú."
        },
        {
          "number": "28",
          "text": "Mou kole ha tāpuaki maʻa e taha ‘e kape mai kiate kimoutolu, pea mou lotua ʻa e kakai kotoa pē te nau ngaohikovi‘i kimoutolú."
        },
        {
          "number": "29",
          "text": "Ka paa‘i ‘e ha taha ho kouʻahe ko eé, pea tuku ke ne paa‘i foki mo ho kouʻahe ʻe tahá. Peá ka holi ha taha ke fa‘oa ho koté, pea tuku ke ne ‘ave mo ho soté."
        },
        {
          "number": "30",
          "text": "Foaki ki ha taha pē ‘e kole atu kiate koe, pea ‘oua te ke holi ke fakafoki atu ha meʻa na‘e kole ‘e ha taha meiate koe."
        },
        {
          "number": "31",
          "text": "Fai ki he kakai kehé ʻa e meʻa tatau ‘okú ke loto ke nau fai kiate koé."
        },
        {
          "number": "32",
          "text": "He kapau te ke ‘ofa pē ki ha taha ‘oku ‘ofa atu kiate koe, ko e hā ha lelei te ke maʻu ai̇́? Naʻa mo e kau faikovi̇́ foki ‘oku nau ‘ofa ki he faʻahinga ‘oku ‘ofa kiate kinautolú!"
        },
        {
          "number": "33",
          "text": "Pea kapau te ke failelei pē ki ha taha ʻoku failelei mai kiate koe, ko e hā ha lelei te ke maʻu ai? Naʻa mo e kau faikovi̇́ foki ‘oku nau failelei pē ki he faʻahinga ‘oku failelei mai kiate kinautolú!"
        },
        {
          "number": "34",
          "text": "Pea kapau te ke toki fie nō atu pē hoʻo pa‘angá ki ha taha ‘oku mahino te ne toe totongi fakafoki atú, ko e hā ha lelei te ke maʻu ai̇́? Naʻa mo e kau faikovi̇́ foki ‘oku nau tuku ke nō atu ʻenau pa‘angá, ki he kau faikovi̇́, ʻi he mahino te nau toe ma‘u mai kotoa!"
        },
        {
          "number": "35",
          "text": "Ka mou ‘ofaʻi ʻe kimoutolu homou ngaahi fili̇́, mo failelei kiate kinautolu, pea mou tali ʻa e ngaahi kole nō ‘oku fai atú, ʻo ‘oua ‘e hohaʻa homou lotó pē ‘e toe fakafoki atu. He ‘e fakapale‘i lahi ai kimoutolu, pea te mou toki hoko ai ko e fānau mo‘oni ʻa e ‘Otua ʻo Langi̇́, he ‘oku ‘ofa ʻa e ‘Otuá foki ki he kakai mo‘ui ta‘ehounga mo faikovi̇́."
        },
        {
          "number": "36",
          "text": "Mou faimanava‘ofa ki he kakai kehé, ʻo hangē tofu pē ko e faimanava‘ofa ho‘omou Tamai̇́ kiate kimoutolú.”"
        },
        {
          "number": "37",
          "text": "‟Pea ʻoua ‘e fakamāau‘i ʻa e kakai̇́, pea ‘e ʻikai fakamāau‘i kimoutolu. Pea ʻoua ʻe fakahalaiaʻi ʻa e kakai̇́ pea ʻe ʻikai fakahalaiaʻi kimoutolu. Mou fakamolemole‘i ʻa e kakai̇́ pea ʻe fakamolemole‘i kimoutolu foki."
        },
        {
          "number": "38",
          "text": "Faʻa foaki ki he kakai̇́, pea ‘e faʻa foaki atu kiate kimoutolu. ‘ʻIo, ‘e foki atu hoʻo meʻaʻofá ko ha fuʻu tāpuaki, pea te ke fiu hono lolo hifo, mo toutou lulu ke hao, pea ‘e aʻu ai pē ʻo toe mahua atu ʻa e lelei̇́ ki ho fungá. He ko e fua naʻe faiʻaki hoʻo foaki̇́ ko ia pē ʻe fuaʻaki atu kiate koe ho tāpuaki̇́.”"
        },
        {
          "number": "39",
          "text": "Na‘e fai foki ‘e Si̇̄sū mo e talanoa fakatātā ko ʻeni̇́ kiate kinautolu: ‟E lava koā ‘e ha taha kui ke ne taki atu ha taha kui̇́? ʻIkai te na iku ʻo fakatou tō lōua ki ha luo?"
        },
        {
          "number": "40",
          "text": "ʻOku ʻikai ke fakalaka ʻa e toko taha akó ʻi heʻene faiakó, ka ʻoka kakato ʻa e ako ʻa ha taha, te ne hangē tofu pē ko ʻene faiakó."
        },
        {
          "number": "41",
          "text": "Ko e hā ʻokú ke tokanga ai koe ki he me‘i efu ʻoku ʻasi mei̇́ he kano‘imata ʻo ho kāingá, kae ʻikai te ke tomuʻa tokanga ki he fu‘u potu‘i ʻakau ʻoku tu‘u ʻi ho kano‘imata ‘o‘oú?"
        },
        {
          "number": "42",
          "text": "‘Oku anga fēfē ho‘o lava ke ke pehē ange ki ho kāingá, ʻEi, tuku ke u to‘o ʻa e me‘i efu ʻoku tau ʻi ho kano‘imatá, ka ‘oku ʻikai te ke fakatokanga‘i ʻe koe ʻa e fu‘u potu‘i ʻakau ʻoku tu‘u ʻi ho kano‘i mata ʻoʻoú? ʻA e kau lotuloi! Tomuʻa to‘o ʻa e fu‘u potu‘i ʻakau ʻoku tu‘u ʻi ho kano‘i mata ‘o‘oú kae lava ke ke sio lelei, ke ke to‘o ʻa e me‘i efu he kano‘i mata ʻo ho kāingá!"
        },
        {
          "number": "43",
          "text": "He ʻe ʻikai fua kovi ha fu‘u ʻakau lelei, pea ‘e ʻikai foki fua lelei ha fu‘u ʻakau kovi."
        },
        {
          "number": "44",
          "text": "‘Oku ʻiloʻi ʻa e ʻakau kotoa pē mei hono fuá. He‘ikai te ke toli fiki mei̇́ ha pota ʻakau talatala, pē toli kālepi mei̇́ ha pota ʻakau veli."
        },
        {
          "number": "45",
          "text": "Ka ai ha taha lelei, pea te ne fakahāaʻi pē ʻa e koloa lelei ‘oku fā‘ofale ʻi hono lotó, peá ka ai ha taha kovi, pea te ne fakahāaʻi pē ʻa e koloa kovi ‘oku fā‘ofale ʻi hono lotó. He ʻe ʻiloʻi pē ʻa e meʻa ‘oku fā‘ofale ʻi homou lotó mei̇́ he meʻa ‘oku mou lea‘aki̇́."
        },
        {
          "number": "46",
          "text": "Ko e hā ‘oku mou faʻa ui ai kiate au, ʻEiki, ʻEiki, kae ‘osi ange ko iā ‘oku ʻikai te mou fie fai ki he ngaahi meʻa ‘oku ou leaʻaki̇ atú?"
        },
        {
          "number": "47",
          "text": "ʻIlonga ha taha kuo ha‘u ʻo fanongo ki he‘eku ngaahi akonaki̇́ mo talangofua ki ai̇́, te u fakahinohino atu kiate kimoutolu ʻa e meʻa ʻoku tatau mo iá;"
        },
        {
          "number": "48",
          "text": "‘Oku hangē ia ko ha tufunga naʻá ne langa ha fale, ʻo ne keli hono fakava‘é ʻo tau ki he maká. Pea ʻe fā ʻa e vaitafé ʻo faʻafaʻaki he fale ko iā, ka ‘e ʻikai momo‘i ngāue ai ʻa e falé, koe‘uhi̇̄ ko e mālohi hono fakava‘é."
        },
        {
          "number": "49",
          "text": "Ka ʻilonga leva ha taha kuo fanongo ki he‘eku ngaahi akonaki̇́ kae ʻikai talangofua ki ai̇́, ‘oku hangē ia ko ha tufunga na‘e langa hono falé he kelekelé kae ʻikai te ne keli ha fakava‘e ʻo e falé. Pea ko ʻene hake mai pē ʻa e vaitafé ʻo faʻaki he fale ko iā, kuo holofa leva ia, pea ko e holo ʻa e fale ko iā, ko e maumau lahi moʻoni.”"
        }
      ],
      "7": [
        {
          "number": "1",
          "text": "Pea kuo kakato ʻa e ngaahi meʻa kotoa pē naʻe akonakiʻaki ‘e Si̇̄sū ki he kakai̇́, pea naʻe ʻalu atu ki Kāpaneume."
        },
        {
          "number": "2",
          "text": "Pea na‘e nofo he kolo ko iá ha ʻeikitau ʻa ia na‘e puke lahi ʻene tamaio‘eiki̇́ ʻo mei mate. Ka naʻe ʻofa ʻaupito ʻa e ʻeikitaú heʻene tamaio‘eiki̇́."
        },
        {
          "number": "3",
          "text": "Pea naʻá ne fanongo he ngaahi ongoongo ʻo kau kia Sīsuú, pea naʻe fekau atu ha mātuʻa Siu ke nau ō muʻa ʻo kole kia Si̇̄sū ke ʻalu ange ʻo fakamo‘ui ʻene tamaio‘eiki̇́."
        },
        {
          "number": "4",
          "text": "Pea ʻi he aʻu mai ʻa e mātuʻá kia Sīsuú, naʻa nau kole fakamātoato kiate ia ke ne fai muʻa ha muʻa, ʻo nau pehēange: ‟Ko e tangata ʻeni ‘oku taau ke ke tokoni‘i!"
        },
        {
          "number": "5",
          "text": "He ‘okú naʻe ‘ofa ʻi hotau fonuá, pea naʻá ne langa homau falelotú.”"
        },
        {
          "number": "6",
          "text": "Pea ʻalu atu ʻa Si̇̄sū mo kinautolu. Pea ʻi heʻene fakaofiofi atu ki he ‘api̇́, kuo toe fekau ‘e he ʻeikitaú hano ngaahi kaungāmeʻa ke nau ō ʻo fakahoko ki ai: ‟ʻEiki, ‘oua te ke ongosia mai koe‘uhi̇̄ ko au, he ‘oku ʻikai te u taau au ke ke afe mai ki hoku ‘api̇́."
        },
        {
          "number": "7",
          "text": "Ko hono ʻuhinga ia naʻe ʻikai ai te u ongoʻi taau ke lele atu kiate koe. Ka ke fai mai pē ha‘o folofola, pea ‘e mo‘ui ai pē ʻeku tamaio‘eiki̇́."
        },
        {
          "number": "8",
          "text": "He ko au foki, ‘oku ou fakaongo ki ha pule, pea ‘oku ʻi ai mo ha kau tau ‘oku nau fakaongo mai kiate au. Kapau te u pehēange ki ha taha, ‛ʻAlu!’ Pea ʻe ʻalu. Pea kapau te u pehē ki ha taha, ‛Ha‘u!’ Pea ʻe ha‘u. Pea kapau te u pehē ki he‘eku tamaio‘eiki̇́, ‛Fai ē!’ pea ʻokú ne fai leva ia.”"
        },
        {
          "number": "9",
          "text": "Pea ‘ohovale ‘aupito ʻa Si̇̄sū, heʻene fanongo ki he lau ʻa e ʻeikitaú, pea naʻe tafoki ʻo hanga ki he kakai̇ naʻa nau muimui mai̇́, ʻo ne pehēange kiate kinautolu: ‟ ʻOkú ou talaatu, kuo te‘eki ke u fetaulaki mo ha tui mālohi pehē ʻi ‘Isileli̇́!”"
        },
        {
          "number": "10",
          "text": "Pea ʻi he foki atu ʻa e ngaahi kaungāmeʻa ʻo e ʻeikitaú, ki hono ʻapi̇́, tā kuo mo‘ui ʻa e tamaio‘eiki̇́."
        },
        {
          "number": "11",
          "text": "Pea ʻi he ʻaho hono hokó, naʻe fononga atu ʻa Si̇̄sū mo ʻene kau akó, mo ha toe kakai tokolahi, ki ha kolo, naʻe ui ko Nēini."
        },
        {
          "number": "12",
          "text": "Pea ʻi heʻene fakaofiofi atu ki he hū‘anga ki he koló, naʻe fata mai ‘e ha ni‘ihi ha meʻa faka‘eiki, ko e tamasi‘i pē taha ʻa ha fefine uitou. Pea kuo holo mai ai mo ha tokolahi mei he koló."
        },
        {
          "number": "13",
          "text": "Pea ʻi he fetaulaki ʻa Si̇̄sū mo e fefiné, naʻá ne ongo‘i ‘aupito ʻi loto ʻa e meʻa kuo hoko ki ai̇́, ʻo ne pehēange kiate ia: ‟Tuku ho‘o tangi̇́.”"
        },
        {
          "number": "14",
          "text": "Pea ʻalu atu ʻa Si̇̄sū ʻo ala atu ki he meʻafakaʻeiki̇́. Pea tu‘u hifo ʻakinautolu naʻa nau fata mai iá. Pea folofola atu ʻa Si̇̄sū: ‟Tamasi‘i, ʻoku ou tala kiate koe, ke ke tu‘u ki ‘olunga!”"
        },
        {
          "number": "15",
          "text": "Pea ta‘utu hake leva ʻa e tamasi‘i̇́, ʻo ne kamata lea. Pea fakafoki atu ia ‘e Si̇̄sū ki he‘ene fa‘eé."
        },
        {
          "number": "16",
          "text": "Pea manavahē kotoa ai ʻa e kakai̇́, pea nau fakahi̇̄kihikiʻi ʻa e ‘Otuá, ʻo nau pehē: ‟Tā ko ha palōfita lahi ʻeni kuo haʻu kiate kitautolu, pea kuo afe mai ai foki ʻa e ‘Otuá ke tokoni ki hono kakai̇́.”"
        },
        {
          "number": "17",
          "text": "Pea na‘e mafola atu leva ʻa e ongoongo ʻo kau kia Si̇̄suú ki he feituʻu kotoa pē ʻo Siutea pea mo e ngaahi feituʻu takatakai̇́."
        },
        {
          "number": "18",
          "text": "Pea fakahoko ange ‘e he kau ako ʻa Sioné kia Sione ʻa e ngaahi talanoa kuo fai holo ʻo kau kia Sīsuú, pea ui mai ʻe Sione ha toko ua ʻo ʻene kau akó;"
        },
        {
          "number": "19",
          "text": "ʻO ne fekau atu ke na ō ʻo fehu‘i ki he ʻEiki̇́, ʻo pehē: ‟Ko koe nai ia naʻa mau nofo ʻamanaki ki ai̇́? Pē te mau toe tatali ki ha taha kehe?”"
        },
        {
          "number": "20",
          "text": "Pea ʻi he aʻu atu ʻa e ongo talafekaú kia Sīsuú, naʻá na talaange: ‟Na‘e fekau ‘e Sione Papitaiso ke ma ō mai ʻo ʻeke atu, pē ko koe ʻapē ia naʻa mau ʻamanaki ki ai̇́? Pē te mau toe tatali ki ha taha kehe?”"
        },
        {
          "number": "21",
          "text": "ʻI he taimi ko iā, ‘oku lolotonga fakamo‘ui ai ‘e Si̇̄sū ha tokolahi na‘e mahakiʻia, mo faingataʻaʻia, pea mo puke ‘e ha fanga tēvoló, mo ne toe fakaʻā mo ha tokolahi na‘e kui."
        },
        {
          "number": "22",
          "text": "Pea pehēange ‘e Si̇̄sū ki he ongo talafekau ʻa Sioné: ‟Mo ō ʻo tala kia Sione ʻa e ngaahi meʻa kuo mo mamata ki ai̇́ pea mo fanongo ki ai̇́: Ko e faʻahinga naʻe kui̇́, kuo ʻā, ko kinautolu naʻe heké, kuo ʻalu lelei, kuo fakamaʻa ʻa e kau kiliaá, ko e faʻahinga naʻe tuli̇́, kuo fanongo lelei, kuo fakamoʻui ʻa e kau pekiá, pea kuo malanga‘aki foki ʻa e Ongoongo Lelei̇́ ki he kau masivá."
        },
        {
          "number": "23",
          "text": "Pea ‘oku monūʻia ha taha ‘e ʻikai te ne taʻetui kiate au.”"
        },
        {
          "number": "24",
          "text": "Pea ʻi he foki atu ʻa e ongo talafekau ʻa Sioné, naʻe toki fai ‘e Si̇̄sū ki he kakai̇́ ʻene fakamatala ʻo kau kia Sione: ‟Ko e tangata fēfē naʻa mou ō atu ki he toafá ʻo mamata ai̇́? Ko ha tangata ‘oku hangē ha va‘ʻakau popo kuo feʻaveaki ʻe he matangi̇́?"
        },
        {
          "number": "25",
          "text": "Ka ko e faʻahinga tangata fēfē naʻa mou ʻamanakite mou ō atu ʻo sio ki ai̇́? Ko ha tangata teunga faka‘ofo‘ofa? ʻOku mou ʻilo pē, ko e kakai teunga naunauʻiá ʻoku nau nofo kinautolu he palasi ʻo e haʻa tuʻi̇́."
        },
        {
          "number": "26",
          "text": "Ka ko e hā leva ʻa e meʻa naʻa mou ō atu ke mamata ki ai̇́? Ko ha palōfita koā? ‘ʻio, ko e palōfita! Ka ‘oku ou tala fakamātoato atu kiate kimoutolu, ‘oku ʻikai ko ha palōfita pē."
        },
        {
          "number": "27",
          "text": "He ko Sione ia ʻoku lau ki ai ʻa e Tohitapú, ʻo pehē: ‛Ko eni, te u fekau atu ʻeku talafekau ke muʻomuʻa ‘iate koe, ʻo teuteu ho halá.’"
        },
        {
          "number": "28",
          "text": "ʻOkú ou talaatu foki, kuo te‘eki ke fanau‘i ‘e ha fefine he maama ko eni̇́, ha taha ‘e māʻolunga ange ‘ia Sione. Ka ko eni, ko ia ‘oku mā‘ulalo taha he Pule‘anga ʻo e ‘Otuá, ‘oku mā‘olunga ange ia ‘ia Sione.”"
        },
        {
          "number": "29",
          "text": "Pea ko kinautolu kotoa ʻa e kakai̇́, ʻo kau ai foki ʻa e kau tānaki tukuhaú, ʻi heʻenau fanongo leva ki he folofola pehē ʻa Si̇̄suú, naʻa nau fakahā naʻe tonu pē ʻa e finangalo ʻo e ʻOtuá, he naʻe papitaiso kinautolu ‘e Sione."
        },
        {
          "number": "30",
          "text": "Ka ko e kau Fālesi̇́ mo e kau faiako Lao ʻa Mōsesé, naʻe ʻikai te nau tali ʻa e finangalo ʻo e ʻOtuá, he na‘e ʻikai te nau tali ke papitaiso kinautolu ‘e Sione."
        },
        {
          "number": "31",
          "text": "‟Ka ko e hā te u fakatatau ki ai ʻa e kakai ʻo e toʻutangata ko ʻeni̇́? ʻOku nau hangē nai ko e hā?"
        },
        {
          "number": "32",
          "text": "ʻOku nau hangē ko ha longa‘i fānau ‘oku fakamuna ʻi ha māketi mo feui ʻaki, ʻo pehē:"
        },
        {
          "number": "33",
          "text": "He na‘e ʻikai ke faʻa kai fakaafe ʻa Sione, pē inu kava mālohi, pea mou lau ʻekimautolu, ‛Kuo puke ia ‘e ha tēvolo!’"
        },
        {
          "number": "34",
          "text": "Pea haʻu ʻa e Foha ʻo e Tangata ʻo kai fakaafe mo inu kava mālohi, pea mou lau ʻekimautolu, ‛Ko e tangata faʻa kai mo faʻa konā, pea ko e kaungāmeʻa ʻo e kau tānaki tukuhaú mo e kau angahalá!’"
        },
        {
          "number": "35",
          "text": "Kaekehe, ‘oku hā tonuhia ʻa Potó ʻi he ngaahi meʻa kotoa pē ‘oku fai ‘e he faʻahinga ‘oku kau mo iá.”"
        },
        {
          "number": "36",
          "text": "Pea na‘e fakaafe‘i ʻa Si̇̄sū ‘e ha Fālesi ke na ma‘u me‘atokoni ʻi hono ‘api̇́, ko ia naʻe ʻalu ʻa Si̇̄sū ki he ʻapi ʻo e Fālesi̇́ ʻo nofo hifo ai ke ma‘u me‘atokoni."
        },
        {
          "number": "37",
          "text": "Pea tā naʻe ʻi ai ha fefine, ko e taha ʻo e kau angahala ʻo e koló, pea kuó ne ʻilo ʻa e afe ʻa Si̇̄sū ki he ʻapi ʻo e Fālesi̇́. Ko ia, na‘e haʻu ʻa e fefiné mo ha fo‘i hina naʻe fonu ʻi he lolo ʻalapasita mahu‘inga;"
        },
        {
          "number": "38",
          "text": "Pea naʻe ha‘u ʻo tu‘u he veʻe vaʻe ʻo Sīsuú, ʻo tangi ai, pea ʻi heʻene tangi̇́ naʻe ngangana hono loʻimatá he va‘e ʻo Si̇̄suú pea naʻe holoholoʻi ʻaki ia hono lou‘ulú, ʻo ne toutou ‘uma ki he va‘e ʻo Si̇̄suú mo tākai ʻaki ia ʻa e loló."
        },
        {
          "number": "39",
          "text": "Pea ʻi he mamata ki ai ʻa e Fālesi naʻá ne fakaafe‘i ʻa Sīsuú, naʻá ne pehē ʻi hono lotó: ‟Kapau ko ha palōfita mo‘oni ʻa e tangatá ni, naʻá ne ʻilo ʻa e toko taha ʻoku ala kiate iá; naʻá ne ʻilo hono ʻulungaanga ʻo e fefine ʻoku ala kiate iá, he ko e fefine angahala ia.”"
        },
        {
          "number": "40",
          "text": "Pea pehēange ‘e Si̇̄sū ki he Fālesi̇́: ‟Saimone! ‘Oku ʻi ai ʻa e meʻa ‘oku ou fie lea atu ai kiate koe.” Pea pehē ange ‘e Saimone: ‟Ko e hā ʻa e meʻa ‘okú ke tokanga mai ki ai̇́, Tangata‘eiki?”"
        },
        {
          "number": "41",
          "text": "Pea pehēange ‘e Si̇̄sū: ‟Na‘e ʻi ai ha ongo tangata naʻá na moʻua pa‘anga ki ha motuʻa naʻá na nō mei ai. Ko e mo‘ua ʻo e toko taha, ko e paʻanga siliva ʻe nimangeau, pea nima ngofulu ʻa e mo‘ua ʻo e tangata ʻe tahá."
        },
        {
          "number": "42",
          "text": "Ka na‘e ʻikai te na lava ʻo totongi hona mo‘uá, ko ia naʻe tāmate‘i ai pē ‘e he motuʻá, hona mo‘uá fakatouʻosi. ʻOkú ke pehē ko hai ʻi he ongo meʻá ‘e lahi ange ʻene ‘ofa ki he motuʻá?”"
        },
        {
          "number": "43",
          "text": "Pea pehēange ‘e Saimone: ‟Mahalo ko e toko taha na‘e lahi ange hono moʻua naʻe tāmateʻi̇́.” Pea pehēange ʻe Si̇̄sū: ‟Tonu hoʻo tali.”"
        },
        {
          "number": "44",
          "text": "Pea naʻe tafoki ʻo hanga ki he fefiné, mo ne pehēange kia Saimone: ‟ʻOkú ke tokanga‘i ʻa siʻi fefiné ni? Naʻá ku hū mai ki ho falé, ka na‘e ʻikai te ke ‘omi ha me‘i vai ke fufulu ʻaki hoku va‘é, ka kuo fufulu ‘e he fefiné ni hoku va‘é, ʻaki hono lo‘imatá, mo holoholo ʻaki hono lou‘ulú."
        },
        {
          "number": "45",
          "text": "Na‘e ʻikai te ke ‘uma fakafe‘iloaki mai kiate au, ka ko siʻi fefiné ni, talu ʻeku hū mai, kuo teʻeki ke tuku ʻene ʻuma ki hoku va‘é."
        },
        {
          "number": "46",
          "text": "Na‘e ʻikai foki te ke pani lolo hoku ‘ulú, ka ko siʻi fefiné ni, kuó ne tākai hoku va‘é ʻaki ʻa e lolo mahu‘inga."
        },
        {
          "number": "47",
          "text": "Ko ia, ‘oku ou talaatu kiate koe, ko e ngaahi angahala kotoa pē ʻa e fefiné ni, kuo fakamolemole‘i. Pea ko e ‘uhinga ia ‘oku lahi pehē ai ʻene ‘ofá. Ka ko ia kuo fakamolemole‘i he meʻa si‘isi‘i, ‘e si‘isi‘i pē ʻene ‘ofá.”"
        },
        {
          "number": "48",
          "text": "Pea toki pehēange ‘e Si̇̄sū ki he fefiné: ‟Ko ho‘o ngaahi angahalá, kuo ‘osi fakamolemole‘i.”"
        },
        {
          "number": "49",
          "text": "Pea kamata felāuaki ai ʻa e kau fakaafe kehé: ‟ʻOku pehē nai ʻe he tangatá ni ko hai ia, ke ne fakamolemole angahalá!”"
        },
        {
          "number": "50",
          "text": "Pea toe pehēange ‘e Si̇̄sū ki he fefiné: ‟Kuo fakamo‘ui koe koe‘uhi̇́ ko ho‘o tui̇́. ʻAlu ʻo fiemālie ā!”"
        }
      ],
      "8": [
        {
          "number": "1",
          "text": "Pea fuoloa si‘i pē mei ai, pea ʻalu ʻa Si̇̄sū ki he ngaahi kolo lalahi̇́ mo e ngaahi kolo iiki̇́ ʻo malanga‘i ai ʻa e Ongoongo Lelei ʻo kau ki he Pule‘anga ʻo e ‘Otuá. Pea naʻa ne fononga holo ai pē mo ʻene kau ʻApositolo ‘e toko hongofulu mā uá;"
        },
        {
          "number": "2",
          "text": "Pea naʻe ai foki mo ha kau fefine naʻá ne kapusi mei ai ha fanga tēvolo mo fakamo‘ui honau ngaahi alanga mahaki: Ko Mele Mākitala, ʻa ia naʻe kapusi meiate ia ‘e Si̇̄sū ha tēvolo ʻe fitu."
        },
        {
          "number": "3",
          "text": "Peá mo Sōana foki, ko e mali ʻo Kusá, ʻa ia naʻe pule ki he koloa ʻa Hēlotá; ko Sūsana, pea mo ha kau fefine kehe, naʻa nau tokoni‘i ʻa Si̇̄sū mo ʻene kau akó, ʻaki ʻa e koloa naʻa nau maʻú."
        },
        {
          "number": "4",
          "text": "Pea na‘e holo mai kia Si̇̄sū ha tokolahi mei he ngaahi kolo kotoa pē, pea naʻe fai kiate kinautolu ʻa e talanoa ko ʻeni̇́:"
        },
        {
          "number": "5",
          "text": "‟Na‘e ʻalu atu ha tangata ngoue ke laku ʻene pulopula. Pea ʻi heʻene lakú, naʻe ngangana ʻa e pulopula ‘e ni‘ihi he veʻehalá, pea tā moloki ia ʻe he kakai̇́, mo kai ‘e he fanga manupuná."
        },
        {
          "number": "6",
          "text": "Pea ngangana ʻa e pulopula ‘e ni‘ihi ki he kelekele makamaká, pea kamata tupu hake ia, ka ko e meʻa ʻi he si‘isi‘i ai ʻa e vai̇́, naʻe toe mae hifo ai pē ʻa e pulopula ko iā."
        },
        {
          "number": "7",
          "text": "Pea ngangana ʻa e pulopula ‘e ni‘ihi he pota vao talatala. Pea tupu fakataha hake ai pē ʻa e vao talatalá mo e pulopula ko iā ʻo malumalungia ai ʻa e pulopula lelei̇́."
        },
        {
          "number": "8",
          "text": "Ka na‘e ngangana ʻa e pulopula ‘e ni‘ihi ki he kelekele lelei, pea na‘e tupu hake ʻa e pulopula ko iā ʻo fua teau.” Pea naʻe toki pehēange ki he kakaí: ‟Ko kimoutolu ‘oku lava ʻo fanongó, pea mou fanongo lelei mai!”"
        },
        {
          "number": "9",
          "text": "Pea na‘e toki fehuʻi ange ‘e he kau akó kia Si̇̄sū ʻa e ‘uhinga ʻo e talanoa ki he pulopulá."
        },
        {
          "number": "10",
          "text": "Pea naʻe pehēange: ‟Kuó u ‘osi fakamahino atu kiate kimoutolu ʻa e ngaahi meʻafufū ʻo e Pule‘anga ʻo e ‘Otuá, ka ki he kakai kehé, ʻoku ou fai ʻaki ʻa e ngaahi talanoa fakatātā koeʻuhi̇̄ ke nau sio mai, kae ʻikai ke nau fakatokanga‘i ha meʻa, pea nau fanongo mai, kae ʻikai ke nau ongo‘i ha meʻa.”"
        },
        {
          "number": "11",
          "text": "Ko e ‘uhinga leva ʻeni ʻo e talanoá: Ko e pulopulá, ko e Folofola ia ʻa e ‘Otuá."
        },
        {
          "number": "12",
          "text": "Pea ko e pulopula na‘e ngangana he veʻehalá, ko e kakai ia kuo nau fanongo ki he Folofolá, pea ‘oku ha‘u ʻa e tēvoló ʻo fa‘ao ʻa e Folofolá mei honau lotó, naʻa faifai ka nau tui ki ai ʻo mo‘ui."
        },
        {
          "number": "13",
          "text": "Ko e pulopula na‘e ngangana ki he kelekele makamaká, ko e kakai ia naʻa nau fanongo fiefia ki he Folofolá, pea nau tali, ka ko e meʻa ʻi he ʻikai ke aka loloto ʻi he‘enau mo‘ui̇́, ko ia ʻoku fuonounou pē ʻenau tui̇́ peá ka hokosia ha ʻahiʻahi pea ʻoku nau holomui leva."
        },
        {
          "number": "14",
          "text": "Pea ko e pulopula na‘e ngangana he pota vao talatalá, ko e kakai mo kinautolu kuo nau fanongo ki he Folofolá, ka koe‘uhi̇̄ ko e lahi ʻenau tokanga ki he koloá mo e ngaahi mālie ʻo māmani̇́, pea ko ia ai ʻoku ʻikai ke motuʻa honau fuá."
        },
        {
          "number": "15",
          "text": "Ka ko e pulopula na‘e ngangana he kelekele lelei̇́, ko e kakai ia kuo nau fanongo ki he Folofolá, pea nau puke loto lelei ia mo loto maʻa, pea ko e meʻa ʻi heʻenau faʻa kātaki̇́, ʻoku fua lelei ʻa e Folofolá ʻi he‘enau mo‘ui̇́."
        },
        {
          "number": "16",
          "text": "‘E ʻikai faifai angé pea tutu ‘e ha taha ha maama ʻo fakapūlou‘i ʻaki ha puha, pē te ne ‘ave ʻo fokotu‘u ʻi ha lalo mohenga. Ko e māamá, ke tutu ʻo fokotu‘u ki ha tu‘unga maamá, koe‘uhi̇̄ ʻoka hū mai ha taha ki lotofale, ‘okú naʻe maamangia ai."
        },
        {
          "number": "17",
          "text": "He ko e meʻa kotoa pē kuo fufuú, kuo pau ke hā. Pea ko e fakapulipuli kotoa pē, kuo pau ke ʻilo."
        },
        {
          "number": "18",
          "text": "‟Ko ia, mou tokanga lelei ki he anga ho‘omou fanongó! ʻIlonga ha taha ‘oku ʻi ai ha‘ane meʻa ‘oku ma‘u, ‘e toe ‘oange ki ai mo ha meʻa. Pea ʻilonga ha taha ‘oku hala mo ha meʻa, naʻá mo ʻene ki‘i meʻa ‘oku ma‘ú, ‘e fa‘ao mo ia meiate ia.”"
        },
        {
          "number": "19",
          "text": "Pea na‘e kumi mai kia Si̇̄sū ʻa ʻene fa‘eé mo hono ngaahi tokouá, ka na‘e fu‘u tokolahi ʻa e kakai̇́, ʻo nau fiu feinga ai ke aʻu mai kiate ia."
        },
        {
          "number": "20",
          "text": "Pea pehēange ‘e ha toko taha kia Si̇̄sū: ‟Ko ho‘o fa‘eé ē ʻi tuʻa, mo ho ngaahi tokouá. ‘Oku nau fie feʻiloaki mo koe.”"
        },
        {
          "number": "21",
          "text": "Pea talaange ‘e Si̇̄sū kiate kinautolu: ‟Ko ʻeku fa‘eé mo hoku ngaahi tokouá ʻa e kakai kuo fanongo ki he Folofola ʻa e ‘Otuá pea talangofua ki ai.”"
        },
        {
          "number": "22",
          "text": "Pea ko e ʻaho ʻe taha, naʻá ne heka ʻi ha vaka mo ʻene kau akó pea naʻe pehēange kiate kinautolu: ‟Tau folau ki he kauvai̇́.” Pea nau tuku folau atu."
        },
        {
          "number": "23",
          "text": "Pea lolotonga ʻenau folaú, pea tō hifo ʻa Si̇̄sū ʻo mohe. Fakafokitā naʻe tō mai ha ʻahiohio ki he tahi̇́, pea kamata ke ngoto ʻa e vaká, pea kuo nau mei tuʻutāmaki."
        },
        {
          "number": "24",
          "text": "Pea feinga ʻa e kau akó ke fafangu ʻo Si̇̄sū mo nau kaikaila: ‟Tangata‘eiki! Tangata‘eiki! Te tau ‘auha!” Pea malanga hake ʻa Si̇̄sū ʻo fekau ʻa e matangi̇́ mo e tahi̇́ ke nonga. Pea na‘e tuku ai ʻa e hou ʻa e tahi̇́, ʻo tofu ʻa e meʻa kotoa."
        },
        {
          "number": "25",
          "text": "Pea pehēange ‘e Si̇̄sū ki he kau akó: ‟Kuo hā ho‘omou tui̇́?” Pea naʻa nau manavahē ‘aupito mo ‘ohovale, ʻo nau pehē: ‟Ko hai nai ʻa e tangatá ni? He ʻoku fakaongo ʻa e tahi̇́ mo e matangi̇́ ki heʻene fekaú!”"
        },
        {
          "number": "26",
          "text": "Pea na‘e tau atu ʻa e folau ʻa Si̇̄suú mo ʻene kau akó ki he fonua ʻo e kau Kelasini̇́, ʻa ē ʻoku hanga mai ki Kāleli̇́, mei he kauvai ʻe tahá."
        },
        {
          "number": "27",
          "text": "Pea ʻi he hifo atu ʻa Si̇̄sū ki ‘utá, naʻe fakafetaulaki mai ha tangata mei he koló, ʻa ia na‘e ma‘u ‘e ha tēvolo. Pea kuo fuoloa mai mo e ʻikai ke ne toe tui hano vala, pē nofo ʻi ha fale, kae nofo holo pē ʻi he ngaahi fa‘itoká."
        },
        {
          "number": "28",
          "text": "Pea ʻi he sio atu ʻa e tangatá kia Sīsuú, naʻá ne kekē, ʻo ne tō tū‘ulutui atu kia Si̇̄sū mo kaila: ‟‘E Si̇̄sū! ʻAlo ʻo e ‘Otua ʻo Langi̇́! Ko e hā ‘okú ke tokanga mai ai kiate aú? ‘Oua muʻa te ke fakamamahi‘i au!”"
        },
        {
          "number": "29",
          "text": "Naʻá ne lea peheé, he kuo ‘osi fekau ‘e Si̇̄sū ʻa e tēvoló, ke mavahe meiate ia. He kuo tā tu‘o lahi ʻa e faʻa ‘ohofi ʻo e tangatá ni ‘e he tēvoló. Peá neongo hono faʻa ha‘i sēini he nima mo e va‘e, mo le‘ohi ia, ka naʻe laiki pē ‘e ia ʻa e meʻa kotoa, pea toki takilele atu ia ‘e he tēvoló ki he ngaahi feitu‘u toafá."
        },
        {
          "number": "30",
          "text": "Pea pehēange ‘e Si̇̄sū ki he tangatá: ‟Ko hai ho hingoá?” Pea naʻe tali mai: ‟Ko Kongakau au!” He ko e fanga tēvolo tokolahi naʻa nau ma‘u iá."
        },
        {
          "number": "31",
          "text": "Pea naʻa nau kole fakamātoato kia Si̇̄sū ke ‘oua muʻa te ne kapusi kinautolu ki Lalofonuá."
        },
        {
          "number": "32",
          "text": "Pea naʻe huohua ha fanga puaka he tafatafa mo‘unga ofi mai̇́. Pea kole ange ʻe he fanga tēvoló kia Si̇̄sū ke tukuange muʻa ke nau hū he fanga puaká, pea naʻá ne fakangofua kinautolu."
        },
        {
          "number": "33",
          "text": "Pea nau mahu‘i mai leva mei he tangatá ʻo hū he fanga puaká. Pea ‘oho ai ʻa e fanga puaká ʻo nau felelei hifo he tahifohifó ki tahi, ʻo ngangana ai pē ki ai ʻo melemo."
        },
        {
          "number": "34",
          "text": "Pea ʻi he sio ki ai ʻa e kau tauhi puaká, naʻa nau felelei atu ki he koló mo e ngaahi nofo vaó, ʻo tala ki he kakai̇ ʻi he koló mo e feituʻu ʻutá, ʻa e meʻa kuo hokó."
        },
        {
          "number": "35",
          "text": "Pea toki fakaholo mai ʻa e kakai̇́ ke mamata ki he meʻa kuo hokó. Pea ʻi heʻenau aʻu mai kia Sīsuú, naʻa nau ʻilo ai ʻa e tangatá, kuo mavahe mei ai ʻa e fanga tēvoló, pea kuó ne ta‘utu he tafatafa ʻaki ʻo Si̇̄suú kuo ʻosi tui hono valá pea kuo ʻatamai lelei. Pea na‘e manavahē ‘aupito ai ʻa e kakai̇́."
        },
        {
          "number": "36",
          "text": "Pea ko e kakai na‘e sio tonu he fakamo‘ui ʻo e tangatá, naʻa nau talanoa ange ki he faʻahinga na‘e toki aʻu mai̇́, ʻa e anga hono fakamoʻui̇́."
        },
        {
          "number": "37",
          "text": "Pea kole ange leva ʻe he kakai ʻo e ngaahi feituʻu kotoa ʻo Kelasini̇́ kia Si̇̄sū, ke ʻalu atu muʻa mei honau fonuá, he naʻa nau fu‘u manavahē ‘aupito. Pea heka leva ʻa Si̇̄sū ki he vaká ke tuku folau atú,"
        },
        {
          "number": "38",
          "text": "Ka naʻe kole ange ‘e he tangata na‘e fakamo‘ui̇́ ke nau ō muʻa mo ia. Kae fekau ‘e Si̇̄sū ki ai ke foki, ʻo ne pehēange,"
        },
        {
          "number": "39",
          "text": "‟Foki koe ki ʻapi ʻo tala ki he kakai kotoa pē ʻa e ngaahi meʻa kuo fai ‘e he ‘Otuá ma‘aú.” Ko ia, naʻe ʻalu ʻa e tangatá ki he tukui koló kotoa, ʻo talanoa holo ai ʻa e ngaahi meʻa kotoa pē kuo fai ‘e Si̇̄sū ma‘aná."
        },
        {
          "number": "40",
          "text": "Pea kuo tatali ʻa e kakai kotoa pē he kauvai̇ ʻe tahá ke aʻu ange ʻa Si̇̄sū. Ko ia, ʻi he tū‘uta atu ʻa e folaú, naʻe talitali fiefia ia ‘e ha fu‘u kakai tokolahi."
        },
        {
          "number": "41",
          "text": "Pea ʻiloangé kuo aʻu mai ʻa e tangata naʻá ne tauhi ʻa e falelotu ʻo e kakai Siú, he feitu‘u ko iá, ko hono hingoá ko Sailosi, ʻo ne tō tū‘ulutui atu kia Si̇̄sū ʻo kole fakamātoato ke ne ʻalu ange muʻa ki hono ‘api̇́."
        },
        {
          "number": "42",
          "text": "He ko hono kiʻi ʻōfefine, ʻa ia naʻe toko taha pē, pea naʻe ta‘u hongofulumāua, ka kuo mei mate. Pea ʻi he fononga atu ʻa Si̇̄sū he halá, naʻe feta‘ota‘omi mai kiate ia ha fuʻu kakai tokolahi."
        },
        {
          "number": "43",
          "text": "Pea tā naʻe ʻi ai siʻa fefine he kakai na‘e feta‘ota‘omi mai kia Sīsuú, kuo fe‘unga mo ha ta‘u ‘e hongofulumāua ʻene puke he ‘au totó. Pea kuo ‘osi‘osingamālie ʻene pa‘angá hono totongi ʻa e kau fai faito‘ó, mo e ʻikai pē ke sai."
        },
        {
          "number": "44",
          "text": "Pea tutui mai siʻi fefiné he tuʻa ʻo Si̇̄suú ʻo ala ki he tapa hono kofú, pea fakafokifā naʻe matu‘u ai pē ʻene ‘au totó."
        },
        {
          "number": "45",
          "text": "Pea pehē mai ‘e Si̇̄sū: ‟Ko hai na‘e ala mai kiate aú?” Ka naʻe ʻikai ha taha te ne fakahā mai ko ia. Pea lea ange ai ʻa Pita kia Si̇̄sū: ‟Tangata‘eiki! Kuo feteketekeʻi mai ʻa e kakai̇́ kiate koe mo pā atu mei he tafa‘aki kotoa pē!”"
        },
        {
          "number": "46",
          "text": "Kae pehēange ‘e Si̇̄sū: ‟Na‘e ʻi ai pē ʻa e toko taha na‘e ala kiate au. He naʻá ku ongo‘i ‘oku tafe atu ha ivi fakamo‘ui meiate au.”"
        },
        {
          "number": "47",
          "text": "Pea ʻi he mahino ki he fefiné he‘ikai te ne lava ʻo fufuu‘i ʻa e meʻa naʻá ne fai̇́, naʻá ne haʻu tetetete ki muʻa ʻo tō tū‘ulutui atu kia Si̇̄sū, pea naʻe toki fakamatalaange kiate kinautolu kotoa ʻa e ‘uhinga ʻo ʻene ala kia Sīsuú, pea mo e mo‘ui fakafokifā ai hono alanga mahaki̇́."
        },
        {
          "number": "48",
          "text": "Pea pehēange ‘e Si̇̄sū ki ai: ‟Fefine, ko ho‘o tui̇́ kuó ke mo‘ui ai̇́. ʻAlu ʻo fiemālie ā!”"
        },
        {
          "number": "49",
          "text": "Pea lolotonga ʻa e kei lea ʻa Sīsuú, mo e aʻu mai ha taha mei he ʻapi ʻo Sailosi̇́ ʻo talaange kia Sailosi: ‟Kuo pekia ho ‘ōfefiné! ‘Oua te ke toe fakahoha‘asi e Tangata‘eiki̇́!”"
        },
        {
          "number": "50",
          "text": "Pea ʻi he fanongo ki ai ʻa Sīsuú, naʻá ne pehēange kia Sailosi: ‟‘Oua te ke lotosi‘i! Tui pē koe, pea ‘e mo‘ui ai ho ‘ōfefiné.”"
        },
        {
          "number": "51",
          "text": "Pea ʻi he aʻu atu ʻa Si̇̄sū ki he ‘api̇́, na‘e ʻikai te ne tali ke hū atu ha taha mo ia, tukukehe pē ʻa Pita mo Sione mo Sēmisi, pea mo e ongo mātuʻa ʻa e ki‘i taʻahiné."
        },
        {
          "number": "52",
          "text": "Pea kuo fetāngihi ʻa e kakai kotoa pē koeʻuhi̇̄ ko e ki‘i taʻahiné. Pea pehēange ‘e Si̇̄sū kiate kinautolu: ‟Tuku ho‘omou tangi̇́, he ‘oku ʻikai mate ʻa e ki‘i taʻahiné, ka ʻoku mohe pē ia.”"
        },
        {
          "number": "53",
          "text": "Pea kata manuki kiate ia ‘e he kakai̇́, koe‘uhi̇̄ ko ʻenau fakakaukau kuo ‘osi mate ʻa e ki‘i taʻahiné."
        },
        {
          "number": "54",
          "text": "Ka naʻe folofola ʻa Si̇̄sū ki he ki‘i taʻahiné mo ne ala atu ʻo puke hono nimá, ʻo ne pehē: ‟Taʻahine, tu‘u hake!”"
        },
        {
          "number": "55",
          "text": "Pea toe mo‘ui ai pē ʻa e ki‘i taʻahiné, ʻo ta‘utu hake. Pea fekau ‘e Si̇̄sū ke ‘oange ha me‘atokoni ke ne kai."
        },
        {
          "number": "56",
          "text": "Pea ‘ohovale ‘aupito ai ʻa e ongo mātuʻa ʻa e ki‘i taʻahiné. Ka na‘e fekau ‘e Si̇̄sū ke ‘oua te na talanoa ki ha taha ʻa e meʻa kuo hokó."
        }
      ],
      "9": [
        {
          "number": "1",
          "text": "Pea ʻi he ui mai ‘e Si̇̄sū ʻene toko hongofulu mā uá, naʻá ne fakamafai‘i kinautolu ʻaki ʻa e mālohi kotoa pē ke nau kapusi tēvolo mo fakamo‘ui mahaki."
        },
        {
          "number": "2",
          "text": "Pea naʻe toki fekau atu kinautolu ke nau ō ‘o malanga‘i ʻa e Pule‘anga ‘o e ‘Otuá mo fakamo‘ui ʻa e kau mahakiʻiá."
        },
        {
          "number": "3",
          "text": "Pea naʻe talaange kiate kinautolu: ‟Vakai naʻa mou ‘ave ha meʻa ki hoʻomou fonongá! ‘Oua ‘e to‘o ha tokotoko, pē ko ha kato ‘oho, pē ko ha pa‘anga, pē vala fetongi."
        },
        {
          "number": "4",
          "text": "Kapau ʻe talitali lelei kimoutolu ‘e ha ʻapi, pea mou nofo pē ai ‘o aʻu ki ho‘omou hiki mei he kolo ko iá."
        },
        {
          "number": "5",
          "text": "Pea kapau leva ‘e ʻikai ke talitali lelei kimoutolu ‘e he kakai ‘o ha kolo, pea mou tūtuu‘i ʻa e efu ‘o e kolo ko iá mei homou va‘é ko e fakamoʻoni ʻo ʻenau taʻetui̇́.”"
        },
        {
          "number": "6",
          "text": "Pea mātuku atu ʻa e kau ʻApositoló, ‘o malanga‘i ʻa e Ongoongo Lelei̇́ ʻo fai mei he ki he kolo ki he kolo, he feitu‘u kotoa pē, mo fakamo‘ui ʻa e kau mahakiʻiá."
        },
        {
          "number": "7",
          "text": "Pea naʻe aʻu mai ki he tu‘i ko Hēlotá, ʻa e ongoongo ‘o kau ki he ngaahi meʻa kuo hokó, pea hohaʻa lahi ai hono lotó, he na‘e ʻi ai ʻa e ni‘ihi naʻa pehē: ‟Ko Sione Papitaiso ʻeni kuo toetu‘u mei he maté.”"
        },
        {
          "number": "8",
          "text": "Pea ai foki mo ha ni‘ihi naʻa nau pehē: ‟Ko ʻIlaisiā ʻeni kuo toefoki mai,” pē ‟Ko e taha ʻeni he kau palōfita ʻo e kuonga muʻá kuo toe mo‘ui.”"
        },
        {
          "number": "9",
          "text": "Pea pehē ai ‘e Hēlota: ‟Ko hai nai ia ‘oku fai ki ai ʻa e ngaahi lau ko ʻeni̇́? He naʻá ku ‘osi tu‘usi ʻa e ‘ulu ‘o Sioné!” Pea ko ia, naʻe feinga ʻa Hēlota ke fe‘iloaki mo Si̇̄sū."
        },
        {
          "number": "10",
          "text": "Pea ʻi he foki mai ʻa e kau ʻApositoló ‘o fakamatala kia Si̇̄sū ʻa e ngaahi meʻa kotoa naʻá nau fai̇́, na‘e ʻave kinautolu ʻe Si̇̄sū ʻo ne taki atu ki he kolo ko Petesaitá, ke ai hanau taimi fakaekinautolu pē."
        },
        {
          "number": "11",
          "text": "Ka naʻe ʻilo ‘e he tokolahi ʻenau oó, ʻo nau muimui atu. Pea na‘e talitali lelei pē ‘e Si̇̄sū kinautolu, ʻo ne malanga‘i kiate kinautolu ʻa e Pule‘anga ‘o e ‘Otuá, mo fakamo‘ui ʻa e faʻahinga ‘iate kinautolu na‘e mahakiʻiá."
        },
        {
          "number": "12",
          "text": "Pea kuo mei tō ʻa e laʻaá, pea ‘unu‘unu mai ʻa e toko hongofulu mā uá kia Si̇̄sū ‘o talaange: ‟Fekau ʻa e kakai̇́ ke ō ki he ngaahi koló mo e ngaahi ʻapi ‘uta ofi mai̇́ ‘o kumi ha feitu‘u ke nau mālōlō ai, mo ha meʻa ke nau kai, he ʻoku ʻikai ha meʻa ‘e ma‘u heni, he ko e feituʻu toafa ʻeni ʻoku tau ʻi ai̇́!”"
        },
        {
          "number": "13",
          "text": "Ka naʻe talaange ‘e Si̇̄sū kiate kinautolu: ‟Mou ‘oange ʻekimoutolu ha meʻa ke nau kai!” Pea nau tali ʻo pehē: ‟Ko meʻa pē ‘oku mau ma‘ú, ko ha fo‘i mā ‘e nima mo e ongo mata‘i ika ‘e ua, tukukehe ‘okapau te mau ō ‘o fakatau mai ha meʻakai ke feʻunga mo e fuʻu kakai̇́ ni.”"
        },
        {
          "number": "14",
          "text": "He na‘e ʻi he toko nima afe ʻa e tokolahi ‘o e kakai tangatá, ʻo ʻikai lau ki ai ʻa e kakai fefiné mo e fānaú. Pea pehēange ‘e Si̇̄sū ki he kau akó: ‟Fekau ʻa e kakai̇́ ke nau nofo tautau toko nima ngofulu.”"
        },
        {
          "number": "15",
          "text": "Pea naʻe fai pehē ʻe he kau akó, ʻenau fakanofonofo ʻa e kakai kotoa pē."
        },
        {
          "number": "16",
          "text": "Pea to‘o leva ‘e Si̇̄sū ʻa e fo‘i mā ‘e nimá mo e ongo mata‘i ika ‘e uá, ʻo ne hanga hake ki he langi̇́ ‘o tāpuaki‘i. Pea naʻe toki pakipaki ʻa e maá mo e iká ‘o ‘oange ki he kau akó ke nau tufotufa ki he kakai̇́."
        },
        {
          "number": "17",
          "text": "Pea nau kai kātoa pē ‘o mākona. Pea na‘e tānaki ʻe he kau akó, ʻo fonu ha ngaahi kato ‘e hongofulumāua, he toenga me‘akai̇́."
        },
        {
          "number": "18",
          "text": "Pea ʻoku pehē naʻe mavahe atu ʻa Si̇̄sū ‘o fai ʻene lotu, pea kuo aʻu mai ʻene kau akó, naʻá ne fehu‘i ange kiate kinautolu, ʻo pehē: ‟Ko e hā ʻa e lau ʻa e kakai̇́ ‘o kau kiate aú?”"
        },
        {
          "number": "19",
          "text": "Pea nau talaange: ‟Ko e lau ʻa e kakai ʻe niʻihi, ko Sione Papitaiso koe, pea ko e niʻihi, ko ʻIlaisiā, pē ko ha palōfita he kuonga muʻá kuo toetu‘u mei he maté.”"
        },
        {
          "number": "20",
          "text": "Pea toki fehu‘i ange ‘e Si̇̄sū kiate kinautolu: ‟Ka ko hai au, ʻi hoʻomou laú?” Pea tali ‘e Pita: ‟Ko e Mi̇̄saia koe ʻa e ʻOtuá.”"
        },
        {
          "number": "21",
          "text": "Pea na‘e fakatokanga leva ‘e Si̇̄sū ʻene kau akó ke ‘oua ‘aupito te nau toe talanoa ki ha taha ʻa e meʻa ko iā."
        },
        {
          "number": "22",
          "text": "Na‘e pehēange ‘e Si̇̄sū ki he‘ene kau akó: ‟Kuo pau ke fakamamahi‘i lahi mo fakasi̇̄tuʻaʻi ʻa e Foha ‘o e Tangatá ‘e he kau mātuʻa ʻo e lotú, mo e kau taula‘eiki lahi̇́, mo e kau faiako Lao ʻa Mōsesé, pea te nau tāmate‘i ia, ka te ne toetu‘u ʻe ia mei he maté, ʻi hono ʻaho tolú.”"
        },
        {
          "number": "23",
          "text": "Pea pehēange ‘e Si̇̄sū ki he kakai kotoa: ‟Ka ai ha taha ‘iate kimoutolu ‘e fie muimui mai kiate au, kuo pau ke tuku hono lotó, peá ke ne fua hono kolosi̇́ he ʻaho kotoa pē ‘o muimui mai kiate au."
        },
        {
          "number": "24",
          "text": "He ʻilonga ʻa ia ʻe holi ke fakahaofi ʻene mo‘ui̇́, ko ʻene tukuange ia ke molé. Kae ʻilonga ʻa ia te ne tali ke mole ʻene mo‘ui̇́ koe‘uhi̇̄ ko aú, ko ʻene fakahaofi ia ʻene mo‘ui̇́."
        },
        {
          "number": "25",
          "text": "He ko e hā hano ʻaonga ki ha taha ke ne ma‘u ʻa māmani kātoa maʻana, kae mole ai ʻene mo‘ui̇́?"
        },
        {
          "number": "26",
          "text": "He ko ia te ne māa‘i au mo ʻeku ngaahi akonaki̇́, ‘e māa‘i ʻa e taha ko iā ‘e he Foha ʻo e Tangatá ʻi ha‘ane hā‘ele mai mo hono lāngilangi̇́, mo e lāngilangi ‘o ʻene Tamai̇́, mo e lāngilangi ‘o e kau ʻāngelo mā‘oni‘oni̇́."
        },
        {
          "number": "27",
          "text": "Ka ‘oku ou tala mo‘oni atu, ‘oku ʻi ai ha ni‘ihi ‘iate kimoutolu ʻoku tuʻu hená, ʻa ia ‘e ʻikai te nau mate kae‘oua kuo nau mamata ki he pule‘anga ‘o e ‘Otuá.”"
        },
        {
          "number": "28",
          "text": "Pea hili mei ai ha ʻaho ‘e valu nai, pea ʻohake ʻe Si̇̄sū ʻa Pita mo Sione mo Sēmisi ki ha mo‘unga, ʻo nau ʻalu hake ke fai haʻanau lotu."
        },
        {
          "number": "29",
          "text": "Pea lolotonga ʻa e kei fai ʻene lotú, kuo liliu hono fofongá, pea ko hono kofú naʻe huhulu ‘o hangē ha māamá."
        },
        {
          "number": "30",
          "text": "Pea fakafokifā kuo ʻasi mai ha ongo tangata ʻe toko ua, ʻa ia ko Mōsese mo ʻIlaisiā."
        },
        {
          "number": "31",
          "text": "Pea ‘okú na fotu mai mo hona nāunau fakalangi̇́ ʻo femeʻaʻaki mo Si̇̄sū. Ko ʻenau talanoá ki he ‘uhinga ‘o e pekia ʻa Si̇̄sū ʻa ia ʻoku teu ke fai ʻi Selusalemá."
        },
        {
          "number": "32",
          "text": "Ka ko Pita mo e toko ua ko eé, naʻa nau fetūleaki ʻo meimei mohe, pea ʻi heʻenau ʻāʻā lelei haké, naʻa nau mamata ki he lāngilangi ‘o Sīsuú, pea nau fakatokanga‘i mo e ongo tangata ‘oku tutu‘u mo iá."
        },
        {
          "number": "33",
          "text": "Pea ʻi he kamata mavahe atu ʻa Mōsese mo ʻIlaisiā, naʻe pehēange ‘e Pita kia Si̇̄sū: ‟Tangata‘eiki! Tuku muʻa ke mau ngaohi ha kiʻi palepale ‘e tolu, ko e taha mo‘ou, pea taha mo‘o Mōsese, pea taha mo‘o ʻIlaisiā.” Ka na‘e ʻikai ke mahino kia Pita ʻa e meʻa naʻá ne lea‘aki̇́."
        },
        {
          "number": "34",
          "text": "Pea lolotonga pē ʻa e kei lea ʻa Pitá, kuo fakamalumalu kinautolu ʻe ha konga ʻao, pea naʻa nau manavahē ‘aupito ʻi heʻenau hū atu ki he loto ʻaó."
        },
        {
          "number": "35",
          "text": "Pea ongo mei he loto ʻaó ha le‘o ‘oku pehē mai: ‟Ko hoku Foha ʻena kuo u fili̇́! Mou fakaongoongo kiate ia!”"
        },
        {
          "number": "36",
          "text": "Pea ʻi heʻene longo pē ʻa e le‘ó, ko Si̇̄sū pē ‘oku kei ʻiloa mai̇́. Pea fuoloa ‘aupito mei ai, pea toki lea‘aki ‘e Pita mo Sione mo Sēmisi ʻa e meʻa naʻá nau mamata ki ai̇́."
        },
        {
          "number": "37",
          "text": "Pea ʻoku pehē ʻi he ʻaho hono hokó, ʻi he hifo mai ʻa Si̇̄sū mei he funga mo‘ungá, na‘e fakafetaulaki atu ki ai ha fu‘u kakai tokolahi."
        },
        {
          "number": "38",
          "text": "Pea ʻiloangé naʻe kaila mai ha tangata mei he kakai̇́: ‟Tangata‘eiki! Anga‘ofa muʻa ‘o tokoni mai ki hoku ki‘i fohá, he ko hoku fohá pē ia ʻe taha."
        },
        {
          "number": "39",
          "text": "‘Oku faʻa ‘ohofi ia ‘e ha tēvolo, ‘o naʻe si‘i valevalelau ai. Pea ‘oku faʻa tetetete ‘o aʻu ki he koá hono ngutú. Pea ‘oku toki faʻa mavahe ʻa e tēvoló mei ai kuo ‘osi‘osingamālie ʻa e ivi ‘o e tamasi‘i̇́."
        },
        {
          "number": "40",
          "text": "Naʻá ku kole fakamātoato ange ki ho‘o kau akó ke nau kapusi ʻa e tēvoló meiate ia, ka na‘e ʻikai te nau lava.”"
        },
        {
          "number": "41",
          "text": "Pea pehēange ‘e Si̇̄sū kiate kinautolu: ‟He toki kakai ongongataʻa mo taʻe tui kimoutolu! Te u nofo ai pē mo kimoutolú ke aʻu ki fē? ʻE ngata ʻafē ʻeku kātaki‘i kimoutolú?” Pea toki pehēange ‘e Si̇̄sū ki he tangatá: ‟Taki mai ho fohá ki heni.”"
        },
        {
          "number": "42",
          "text": "Pea lolotonga hono kei taki atu ʻo e tamasi‘i̇́, kuo ‘ohofi ia ‘e he tēvoló ‘o ha‘aki ki lalo ‘o si‘i tetetete ai. Ka naʻe ta‘ofi ‘e Si̇̄sū e tēvoló, pea naʻe toki fakamo‘ui e tamasi‘i̇́, ‘o fakafoki ange ki he‘ene tamai̇́."
        },
        {
          "number": "43",
          "text": "Pea naʻe mātuʻaki ofo kātoa ai ʻa e kakai̇́ ʻi he fu‘u ivi ‘o e ‘Otuá kuo nau mātā."
        },
        {
          "number": "44",
          "text": "‟Mou tokanga mai ki he meʻa ko ʻeni ‘oku ou talaatú: He ‘oku teu ke tukuange ʻa e Foha ‘o e Tangatá ke fa‘iteliha ki ai hono ngaahi fili̇́.”"
        },
        {
          "number": "45",
          "text": "Ka na‘e ʻikai ke mahino ki he kau akó ʻa e ‘uhinga ‘o ʻene laú. He naʻe fufū ia meiate kinautolu, koeʻuhi̇̄ ke ʻoua naʻa mahu‘ingamālie kiate kinautolu ʻene laú, pea naʻa nau ilifia foki ke feingaʻi ke mahino kiate kinautolu."
        },
        {
          "number": "46",
          "text": "Pea na‘e hoko ha felāuaki ʻa e kau akó pē ko hai ‘iate kinautolu ‘oku tuʻukimuʻá."
        },
        {
          "number": "47",
          "text": "Pea ʻi he ʻiloʻi ‘e Si̇̄sū ʻa e anga ‘o ʻenau fakakaukaú, naʻá ne puke mai ha ki‘i tamasi‘i, ‘o fokotu‘u ʻi hono tafa‘aki̇́."
        },
        {
          "number": "48",
          "text": "Pea naʻe toki pehēange ki he kau akó: ‟Ka ai ha taha te ne tali ʻa e ki‘i tamasi‘i̇́ ni koe‘uhi̇̄ ko au, ko ʻene tali ia au. Peá ka tali ‘e ha taha au, ko ʻene tali ia ʻa e Toko Taha naʻa nefekau ke u ha‘u ki māmani. Ko ia ‘e fakatōkilalo ‘iate kimoutolú, ko ia ia ‘e hoko ko homou tuʻukimuʻá.”"
        },
        {
          "number": "49",
          "text": "Pea pehēange ‘e Sione kia Si̇̄sū: ‟Tangata‘eiki, naʻa mau sio ki ha taha ‘okú naʻe kapusi tēvolo ʻaki ho hingoá, pea mau ta‘ofi ia. He ‘oku ʻikai ke ne kau mo kitautolu.”"
        },
        {
          "number": "50",
          "text": "Pea pehēange ‘e Si̇̄sū kiate kinautolu: ‟‘Oua te mou ta‘ofi ia! He ko ia ‘oku ʻikai ke fakafepaki kiate kimoutolú, ‘oku kau ia mo kimoutolu.”"
        },
        {
          "number": "51",
          "text": "Pea hoko ʻo pehē: naʻe panaki ʻa e ngaahi ʻaho ke ‘ohake ai ʻa Si̇̄sū mei māmani̇́, pea naʻe fakapapau‘i hono lotó ʻo hanga hono fofongá, ke fononga ki Selusalema;"
        },
        {
          "number": "52",
          "text": "Pea naʻe fekau ha kau talafekau ke nau muʻomuʻa atu ki ha kolo ʻi Samēlia, ‘o teuteu ki ha‘ane aʻu atu."
        },
        {
          "number": "53",
          "text": "Ka na‘e ʻikai ke tali ia ‘e he kakai ‘o e koló, koe‘uhi̇̄ ko e taumuʻa ʻa e fononga ʻa Sīsuú, ki Selusalema."
        },
        {
          "number": "54",
          "text": "Pea ʻi he mamata ki ai ʻa e toko ua he‘ene kau akó, ʻa Sione mo Sēmisi, naʻá na talaange kia Si̇̄sū: ‟ʻEiki! ‘Okú ke loto ke ma kole ke ʻalu hifo ha afi mei langi ‘o faka‘auha ʻa e kakai̇́ ni?”"
        },
        {
          "number": "55",
          "text": "Ka na‘e hanga ʻe Si̇̄sū ‘o taʻofi kinaua."
        },
        {
          "number": "56",
          "text": "Pea afe leva ʻa Si̇̄sū mo ʻene kau akó ki ha kolo ‘e taha."
        },
        {
          "number": "57",
          "text": "Pea lolotonga ʻenau kei fononga atu he halá, kuo pehēange ‘e he toko taha kia Si̇̄sū: ‟Ko e fē pē ha feitu‘u te ke ʻalu ki ai, te u muimui ai pē kiate koe.”"
        },
        {
          "number": "58",
          "text": "Ka naʻe folofola ʻa Si̇̄sū: ‟Naʻa mo e fanga fōkisi̇́ ‘oku ʻi ai pē honau nofo‘anga, pea ko e fanga manupuná, ‘oku ʻi ai honau pununga, ka ko e Foha ʻo e Tangatá, ‘oku ʻikai ha feitu‘u ke ne nofo ai.”"
        },
        {
          "number": "59",
          "text": "Pea folofola ‘e Si̇̄sū ki ha toko taha kehe: ‟Haʻu ʻo muimui kiate au.” Kae pehēange ‘e he toko taha ko iā kia Si̇̄sū: ‟Tuku muʻa, ʻEiki, ke u tomuʻa ʻalu ‘o tanu si‘eku tangata‘eiki̇́.”"
        },
        {
          "number": "60",
          "text": "Pea folofola ʻa Si̇̄sū ki ai: ‟Tuku ʻa e kau maté ke nau tokanga‘i ʻenau kau maté, ka ke ʻalu koe ‘o malanga‘i ʻa e Pule‘anga ‘o e ‘Otuá.”"
        },
        {
          "number": "61",
          "text": "Pea toe pehēange ‘e he toko taha kia Si̇̄sū: ‟Te u muimui kiate koe, kae tuku mai muʻa ke u ‘uluaki ʻalu ‘o fakamāvae mo homau ‘api̇́.”"
        },
        {
          "number": "62",
          "text": "Kae tali ʻe Si̇̄sū kiate ia ʻo pehē: ‟Ko ia ‘oku ala ki he kau ‘o e palaú mo toe fakasio ki mui̇́, ‘oku ʻikai taau ia mo e Pule‘anga ‘o e ‘Otuá.”"
        }
      ],
      "10": [
        {
          "number": "1",
          "text": "Pea hili ʻa e ngaahi meʻa ko iā, pea fili ‘e he ʻEiki̇́, haʻane kau ako ‘e toko fitungofulu mā ua kehe, ʻo ne fekau ke nau tautau toko ua ʻo muʻomuʻa atu ʻiate ia, ki he ngaahi koló pea mo e ngaahi feitu‘u, na‘e ʻamanaki ke ne fou atu ai̇́."
        },
        {
          "number": "2",
          "text": "Pea naʻe pehēange kiate kinautolu: ‟Kuo ‘osi lahi ʻa e ta‘u ke utu, ka ‘oku kaungatāmaki ʻa e kau utú. Mou kole ki he ʻEiki ‘oku ʻaʻana ʻa e ta‘ú, ke fakatokolahi mai ʻa e kau ngāue ke utu hono taʻú."
        },
        {
          "number": "3",
          "text": "Mou ʻalu atu. Ko eni, ʻoku ou fekau atu kimoutolu ke mou hangē ha fanga lami he lotolotonga ‘o ha fanga ulofi̇́."
        },
        {
          "number": "4",
          "text": "ʻOua naʻa mou to‘o ha kato pa‘anga, pē ko ha kato meʻakai, pē ko ha sū. Pea ‘oua te mou toe fepōpoaki ʻaki mo ha taha he halá."
        },
        {
          "number": "5",
          "text": "ʻOka moú ka afe ki ha ʻapi, pea mou tomuʻa fai atu ki ai ʻa e lea ko eni̇́, ‛Ke tāpuaki‘i mai ‘e he ‘Otuá ʻa e ‘api̇́ ni.’"
        },
        {
          "number": "6",
          "text": "Pea kapau ko e kakai ʻo e ʻapi ko iā ko e faʻahinga ‘oku mo‘ui ʻaki ʻa e melinó, pea ‘e tāpuaki‘i kinautolu ‘e he ‘Otuá. Pea kapau ‘oku ʻikai, pea ‘e toe foki atu pē ʻa e tāpuaki̇́ kiate kimoutolu."
        },
        {
          "number": "7",
          "text": "Pea mou nofo pē ʻi he ʻapi ko iā, ʻo kai mo inu ai he meʻa ‘oku nau ma‘ú. He ‘oku taau ke maʻu ʻe he taha ngāué, ʻene totongi̇́. ʻOua naʻa mou hikihiki holo he tukui ‘api̇́."
        },
        {
          "number": "8",
          "text": "Pea kapau te mou aʻu atu ki ha kolo pea talitali lelei ai kimoutolu ‘e ha ʻapi ʻi he koló, pea mou kai pē ʻa e meʻakai te nau ʻoatú."
        },
        {
          "number": "9",
          "text": "Pea mou fakamo‘ui ha faʻahinga ‘iate kinautolu ‘oku mahakiʻia, pea mou tala kiate kinautolu, ‛Kuo vave pē ke hoko mai ʻa e Pule‘anga ‘o e ‘Otuá.’"
        },
        {
          "number": "10",
          "text": "Pea kapau te mou hūatu ki ha kolo, pea ʻikai ke talitali lelei ai kimoutolu, pea mou ʻalu atu ki honau ngaahi halá, ʻo mou pehē:"
        },
        {
          "number": "11",
          "text": "‛Naʻa mo e efu kuo pipiki homau va‘é, ‘oku mau tuʻu‘i atu heni, ko e fakaʻilonga kiate kimoutolu. He ‘oku mau fakapapau atu: Kuo vave pē ke hoko mai ʻa e Pule‘anga ‘o e ‘Otuá!’"
        },
        {
          "number": "12",
          "text": "Ko ʻeni ‘oku ou talaatu, ‘oka hoko mai ʻa e ʻAho Fakamāaú, ‘e ala faka‘atu‘i ange ‘e he ‘Otuá ʻa Sōtoma, ʻi he kolo ko iā!"
        },
        {
          "number": "13",
          "text": "ʻOku malaʻia ʻa koe Kolesini! ʻOku malaʻia foki mo koe Petesaita! He kapau na‘e fai ʻi Taia mo Saitoni ʻa e ngaahi mana na‘e fai ʻi homou ongo koló, pehē kuo fuoloa ʻa e fakatomala ʻa e kakai ‘o e ongo kolo ko iā, ʻo nau ‘ai tauangaʻa mo fakaefuefu."
        },
        {
          "number": "14",
          "text": "Ka ʻoka hoko mai ʻa e ʻAho Fakamāaú, ‘e faka‘atu‘i ange ‘e he ‘Otuá ʻa e kakai ‘o Taia mo Saitoni̇́, ‘iate kimoutolu."
        },
        {
          "number": "15",
          "text": "Pea ko koe foki Kāpaneume! ‘Okú ke pehē koā ʻe hiki hake koe ki he ngaahi langi̇́? ʻE ʻikai ʻaupito! Ka te mou tō hifo ki Heli!"
        },
        {
          "number": "16",
          "text": "Ka ʻilonga ha taha ‘e fakaongo kiate kimoutolu, ko ʻene fakaongo ia kiate aú. Peá ka ʻilonga ha taha te ne fakasi̇̄tuʻaʻi kimoutolu, ko ʻene taʻetali ai pē ia aú. Pea ko ia te ne fakasi̇̄tuʻaʻi aú, ko ʻene fakasi̇̄tuʻaʻi ai pē ia ʻa e Toko Taha naʻá ne fekau mai aú.”"
        },
        {
          "number": "17",
          "text": "Pea foki fiefia mai ʻa e toko fitungofulu mā uá, ‘o tala kia Si̇̄sū: ‟ʻEiki, naʻa mo e fanga tēvoló, naʻa nau fakaongo kiate kimautolu, ʻi he‘emau lea‘aki ho hingoá.”"
        },
        {
          "number": "18",
          "text": "Pea talaange ‘e Si̇̄sū kiate kinautolu: ‟Naʻá ku sio kia Sētane ‘oku tū‘ulu hifo mei̇́ he langi̇́, ʻo hangē ko e tapa ʻa e ʻuhilá."
        },
        {
          "number": "19",
          "text": "Ko eni, kuo u tuku kiate kimoutolu ʻa e mafai ke tāmoloki ʻa e fanga ngata mo e manu huhu kona, pea mo e kotoa ʻo e mālohi ʻo homou fili̇́, ka he‘ikai faifai ange pea mou lavea ai ʻi ha meʻa."
        },
        {
          "number": "20",
          "text": "Kaekehe, ‘oua te mou fiefia he fakavaivai kiate kimoutolu ʻa e ngaahi faʻahikehé, ka mou fiefia ʻi he tohi homou hingoá ʻi he Tohi ʻi Langi̇́.”"
        },
        {
          "number": "21",
          "text": "ʻI he taimi ko iā, naʻe mātuʻaki fiefia ʻa Si̇̄sū mei he Laumālie Mā‘oni‘oni̇́, pea naʻe lotu ai, ‘o pehē: ‟‘Oku ou fakamālō atu kiate koe, ‘e Tamai, ko e ʻEiki ‘o langi mo māmani, koe‘uhi̇̄ ko ho‘o fufū ʻa e ngaahi meʻa ko ʻeni̇́ mei he kakai poto mo ʻiloʻiló, ka ke fakahā ia ki he lāauvale ʻo e fonuá. ‘ʻio, ‘e Tamai, pea naʻe hā lelei kiate koe, ke pehē ho finangaló."
        },
        {
          "number": "22",
          "text": "Kuo tuku kiate au ‘e he‘eku Tamai̇́ ʻa e meʻa kotoa pē pea ʻoku ʻikai ʻiloʻi ʻe ha taha ʻa e Fohá, ka ko e Tamai̇́ toko taha pē. Pea ʻoku ʻikai ʻiloʻi ʻe ha taha ʻa e Tamai̇́, ka ko e Fohá toko taha pē, pea mo ha taha ʻe loto ʻa e Fohá ke fakahāaʻi ange ia ki .”"
        },
        {
          "number": "23",
          "text": "Pea tafoki ange ʻa Si̇̄sū ki heʻene kau akó, ‘o naʻe lea ange fakaekinautolu pē, ʻo pehē: ‟ʻOku monūʻia ʻakinautolu ʻoku mamata ki he ngaahi meʻa ʻoku mou mamata ki ai̇́."
        },
        {
          "number": "24",
          "text": "He ʻoku ou talaatu kiate kimoutolu, naʻe tokolahi ʻa e kau palōfita mo e ngaahi Tuʻi naʻa nau fie mamata ki he ngaahi meʻa kuo mou mamata ki ai̇́, ka naʻe ʻikai te nau mamata ki ai, mo fanongo ki he ngaahi meʻa kuo mou fanongo ki ai̇́, ka na‘e ʻikai hanau faingamālie.”"
        },
        {
          "number": "25",
          "text": "Pea ko eni, na‘e tu‘u hake ha tangata faiako he Lao ʻa Mōsese, ko ʻene fie tauheleʻi ʻa Si̇̄sū, ʻo ne ʻeke kiate ia, ʻo pehē: ‟Tangata‘eiki, Ko e hā te u fai, ka u ma‘u ai ʻa e mo‘ui ta‘engatá?”"
        },
        {
          "number": "26",
          "text": "Pea pehēange ‘e Si̇̄sū: ‟Ko e hā ʻa e meʻa kuo tohi he Laó? Ko e hā ho‘o ma‘u ki ai̇́?”"
        },
        {
          "number": "27",
          "text": "Pea tali ‘e he tangatá, ʻo pehē: ‟Te ke ʻofa ki he ʻEiki ko ho ‘Otuá, ʻaki ʻa e kotoa ʻo ho lotó, mo e kotoa ʻo ho laumālié, mo e kotoa ʻo ho ivi̇́, pea mo e kotoa ʻo ho ʻatamai. Peá mo ʻeni foki, ‛Te ke ʻofa ki ho kaungā‘api̇́ ‘o hangē ko ho‘o ‘ofa kiate koé.’”"
        },
        {
          "number": "28",
          "text": "Pea pehēange ‘e Si̇̄sū kiate ia: ‟ʻOku tonu ho‘o tali̇́. ʻAlu ʻo fai pehē: pea te ke mo‘ui.”"
        },
        {
          "number": "29",
          "text": "Ka ʻi heʻene fie fakatonuhiaʻi iá, naʻá ne toe ʻeke ange kia Si̇̄sū: ‟He ko hai ia koā ʻa hoku kaungā‘api̇́?”"
        },
        {
          "number": "30",
          "text": "Pea tali ‘e Sīsū, ʻo pehē: ‟Lau tokua na‘e ʻi ai ha tangata na‘e fononga hifo mei Selusalema ki Sēlikō. Pea fakafokifā, naʻe ‘ohofi ia ‘e ha kau kaihaʻa, ‘o nau fa‘ao ʻene meʻa kotoa pē pea nau taaʻi ia, pea nau toki hola leva kae li̇̄ ʻaki ʻa e tangatá he ve‘ehalá kuo meimei mate."
        },
        {
          "number": "31",
          "text": "Pea naʻe fou atu ha faifekau, he hala ko iā. Ka ʻi heʻene sio ki he tangatá, naʻá ne afe ki he kauhala ‘e tahá, ‘o hoko atu ai ʻene fonongá."
        },
        {
          "number": "32",
          "text": "Pehē foki, naʻe fou atu ai mo ha tangata na‘e ngāue fakataula‘eiki. Ka ʻi heʻene mamata ki he tangatá, naʻá ne afe ki he kauhala ‘e tahá ʻo fai atu ai hono fononga."
        },
        {
          "number": "33",
          "text": "Ka naʻe fononga mai ha tangata Samēlia he hala ko iā. Pea ʻi heʻene mamata ki he tangatá, na‘e fonu hono lotó ʻi he ʻofa kiate ia."
        },
        {
          "number": "34",
          "text": "Ko ia, naʻá ne afe atu ‘o haʻihaʻi hono ngaahi laveá ʻo ne tuluʻiʻaki ha lolo mo ha uaine. Pea naʻe toki fakaheka ʻa e tangatá ki heʻene ʻasi̇́ ‘o ‘ave ki he fale tali-fononga ‘o tauhi ia ai."
        },
        {
          "number": "35",
          "text": "Pea maʻa hake ʻa e ʻaho ‘e tahá, naʻá ne ‘oange ki he tauhi fale tali-fonongá ha pa‘anga siliva ‘e ua, mo ne talaange ki ai, ‛Tauhi pē muʻa ʻa e tangatá, pea kapau ‘e toe lahi ange ho‘o fakamolé ʻi he pa‘anga ko eni̇́, pea te u totongi atu ia ʻi ha‘aku foki mai.’”"
        },
        {
          "number": "36",
          "text": "‟Ko hai ʻi he toko tolu ko ʻeni̇́ ‘okú ke pehē: ko e kaungā‘api mo‘oni ia ‘o e tangata na‘e ‘ohofi ‘e he kau kaihaʻá?”"
        },
        {
          "number": "37",
          "text": "Pea talaange ‘e he faiako Laó: ‟Ko e tangata na‘e ʻaloʻofa kiate iá.” Pea tali ‘e Si̇̄sū ki ai: ‟ʻAlu mo koe foki ʻo fai pehē!”"
        },
        {
          "number": "38",
          "text": "Pea ʻi he fononga atu ʻa Si̇̄sū mo ʻene kau akó he halá, naʻa nau aʻu ki ha kolo ʻa ia na‘e nofo ai ha fefine ko Mā‘ata, pea talitali ‘e Mā‘ʻata ʻa Si̇̄sū ki hono ‘api̇́."
        },
        {
          "number": "39",
          "text": "Pea na‘e ʻi ai ha tehina ‘o Mā‘ata, ko Mele hono hingoá, ʻa ia na‘e fāite atu ia he vaʻe ʻo Si̇̄suú ‘o fanongo ki heʻene ngaahi folofolá."
        },
        {
          "number": "40",
          "text": "Ka na‘e femo‘uekina pē ʻa Mā‘ʻata hono teu ʻa e talitali maʻae ʻEiki̇́. Pea ha‘u ia ‘o fakalea ange kia Si̇̄sū: ‟ʻEiki, ‘oku ʻikai te ke tokanga koā ki he nofo pē ʻa hoku tokouá, ka u fai toko taha pē ʻa e meʻa kotoa? Ko ia, ke ke fekau ki ai, ke ha‘u ‘o tokoni mai!”"
        },
        {
          "number": "41",
          "text": "Ka naʻe tali ʻe Si̇̄sū kiate ia ʻo pehē: ‟‘E Mā‘ata, ʻE Mā‘ʻata! ‘Okú ke lotomo‘ua mo hohaʻa ki ha ngaahi meʻa kehekehe ke fai."
        },
        {
          "number": "42",
          "text": "Ka ko e meʻa pē ‘e taha ‘oku mahu‘ingá. Pea ko e meʻa ia kuo fili ‘e Melé, ʻa ia ʻe ʻikai ke toe to‘o meiate ia.”"
        }
      ],
      "11": [
        {
          "number": "1",
          "text": "Pea na‘e fai ʻa e lotu ʻa Si̇̄sū ʻi ha ʻaho ‘e taha. Pea ʻi he ‘osi ʻene lotú, naʻe lea ange ha toko taha ʻi heʻene kau akó kiate ia: ‟ʻEiki, fakahinohino ange muʻa kimautolu ke mau lava ‘o lotu, ‘o hangē ko e fakahinohino ‘e Sione ʻene kau ako ʻaʻaná.”"
        },
        {
          "number": "2",
          "text": "Pea pehēange ‘e Si̇̄sū kiate kinautolu: ‟Ka moú ka lotu, pea mou pehē:"
        },
        {
          "number": "3",
          "text": "Ke ke foaki mai ʻemau meʻakai fakaʻahó"
        },
        {
          "number": "4",
          "text": "Ke ke fakamolemole ʻemau ngaahi angahalá,"
        },
        {
          "number": "5",
          "text": "Pea naʻe pehē foki ‘e Si̇̄sū kiate kinautolu: ‟Tau lau, tokua, ko ha taha ‘iate kimoutolu naʻe ai hano kaungāmeʻa, pea ʻalu ia ki ai ʻi he tuʻuapō ‘o kole ange, ‘Ofa mai muʻa ‘o ‘omai ha fo‘i mā ‘e tolu ka u toki totongi atu."
        },
        {
          "number": "6",
          "text": "He ko hoku kaumeʻa naʻe fai hano fononga, pea kuo afe ange ki ʻapi, pea ‘oku ʻikai ha‘aku meʻa ke talitali ʻaki."
        },
        {
          "number": "7",
          "text": "Ka naʻe pehēange ʻe hono kaungāmeʻa mei fale, Tuku ho‘o fakahoha‘asi aú! Kuo ‘osi loka ʻa e matapaá, pea kuo mau mohe kimautolu mo e fānaú. He‘ikai toe lava ke u tu‘u hake ke ‘oatu ha meʻa!"
        },
        {
          "number": "8",
          "text": "ʻOkú ou talaatu kiate kimoutolu, mahalo pē nai he‘ikai te ne tu‘u ‘o ‘oange ha fo‘i mā koe‘uhi̇̄ ko hona maheni̇́. Ka koe‘uhi̇̄ ko ʻene vili ta‘e‘unuá, te ne tuʻu hake, pea te ne ʻoatu ʻo fakatatau ki heʻene fiemaʻú."
        },
        {
          "number": "9",
          "text": "Ko ia ‘oku ou talaatu kiate kimoutolu, mou kole pea ‘e ‘oatu kiate kimoutolu. Kumi, pea te mou ma‘u. Tukituki he matapaá, pea ‘e to‘o kiate kimoutolu."
        },
        {
          "number": "10",
          "text": "He ko kinautolu ‘e kolé, ‘e foaki kiate kinautolu. Pea ko kinautolu ‘e kumi̇́, te nau ma‘u. Pea ko kinautolu ‘e tukituki̇́, ‘e to‘o kiate kinautolu ʻa e matapaá."
        },
        {
          "number": "11",
          "text": "He ko fē ha tamai ‘iate kimoutolu ‘e tangi kai ika atu ki ai ha‘ane tamasi‘i, pea naʻe ‘oange ʻe ia ha ngata?"
        },
        {
          "number": "12",
          "text": "Pea ʻoka tangi kai fo‘i moa atu ki ai ha‘ane tamasi‘i, pea naʻe ‘oange ʻe ia ha sikopio?"
        },
        {
          "number": "13",
          "text": "He neongo kuo mou pehē ko kimoutolu ʻoku mou kovi! Kā ʻoku mou lava lelei pe ʻo ʻave ha meʻaʻofa fakaofoʻof ai hoʻo mou fānaú. Huanoa ai ho‘omou Tamai fakalangi̇́, ʻa ʻene fie foaki ʻa e Laumālie Mā‘oni‘oni̇́ kiate kinautolu ʻoku kole kiate iá.”"
        },
        {
          "number": "14",
          "text": "Pea na‘e kapusi ‘e Si̇̄sū ha faʻahikehe mei ha tangata na‘e noa. Pea ʻi he mavahe leva ʻa e faʻahikehé mei̇́ he tangatá, naʻe toe lea ia. Pea ofo ‘aupito ai ʻa e kakai̇́."
        },
        {
          "number": "15",
          "text": "Ka naʻe pehē ‘e he ni‘ihi: ‟ʻOkú naʻe lava ʻa e kapusi tēvoló, he ‘oku kau mo ia ʻa Pelisipupe, ko e pule ‘o e fanga tēvoló!”"
        },
        {
          "number": "16",
          "text": "Pea na‘e ʻi ai mo ha ni‘ihi naʻa nau holi ke sivi‘i ʻa Si̇̄sū, ‘o nau toutou vili ange ke ne fai muʻa ha mana mei he langi̇́."
        },
        {
          "number": "17",
          "text": "Ka na‘e ʻafioʻi ʻe Si̇̄sū ʻa e anga ʻenau fakakaukaú, pea naʻe folofola kiate kinautolu: ‟Ka ʻi ai ha pule‘anga ‘e fesiosiofaki hono kakai̇́, ‘e ‘auha! Peá ka ʻi ai ha kāinga ‘e fevākoviʻaki, kuo pau ke nau movete."
        },
        {
          "number": "18",
          "text": "Kapau ʻe tau pē ʻa Sētane mo Sētane, pea ‘e lava fēfē ke tu‘uloa hono pule‘angá? He kuo mou tukuaki‘i ʻekimoutolu ko ʻeku kapusi tēvoló ʻoku fai ʻaki ʻa e ivi ‘o e ʻeiki ‘o e fanga tēvoló!"
        },
        {
          "number": "19",
          "text": "Pea kapau ko e mo‘oni̇́ ia, pea ko e mafai leva ‘o hai ‘oku fai ʻaki ʻa e kapusi tēvolo ʻa ho‘omou fānaú? ʻAua, tā ko kinautolu pē te nau fakahalaia‘i kimoutolú."
        },
        {
          "number": "20",
          "text": "Ka ʻokapau leva ko e mafai ia ‘o e ‘Otuá ‘oku ou kapusi tēvolo ʻaki̇́, pea tā ko e fakamo‘oni ia kuo hokomai ki homou lotolotongá, ʻa e Pule‘anga ‘o e ‘Otuá."
        },
        {
          "number": "21",
          "text": "Ka to‘o mahafu ʻe ha toʻa ke malu‘i ʻaki hono ‘api̇́, pea ‘e malu kotoa ai ʻene koloá."
        },
        {
          "number": "22",
          "text": "Ka ʻoka ʻiloangé ʻe ikuna‘i ia ‘e ha taha ‘oku toʻa ange ʻiate ia, kuo pau ke ne fa‘ao ʻa e mahafu na‘e falala ki ai ʻa e toʻá, pea naʻe toki vahevahe ʻene koloá mo ha ni‘ihi kehe."
        },
        {
          "number": "23",
          "text": "Ka ʻi ai ha taha ‘oku ʻikai ke kau mo au, ʻokú ne fakafepaki kiate au. Pea ko ia ‘oku ʻikai ke ututa‘u mo aú, ʻokú ne veuki ʻe ia ʻa e ta‘ú."
        },
        {
          "number": "24",
          "text": "Ka mavahe ha faʻahikehe mei ha taha, pea ‘oku faai holo ʻa e faʻahikehe ko iā he toafá ‘o kumi hano nofo‘anga ke mālōlō ai. Pea ʻi he ʻikai ke ma‘u hano nofo‘anga, naʻá ne pehē leva ‘e ia, ‘Te u toe foki pē au ki he ʻapi naʻá ku ha‘u mei ai̇́!"
        },
        {
          "number": "25",
          "text": "Pea ʻi heʻene aʻu mai ki he ʻapi ko iā, naʻá ne ʻilo ai, kuo ʻosi tafi ia ʻo maʻa mo maau."
        },
        {
          "number": "26",
          "text": "Pea toe ʻalu leva ia ‘o uki mai mo ha faʻahikehe ‘e toko fitu ‘oku kovi ange ʻiate ia, ke nau ōmai ‘o fā‘ofale he toko taha ko iā. Pea naʻe kovi ange ʻa e tōʻongamoʻui ʻa e taha ko iā kimui̇́, heʻene tōʻongamoʻui kimuʻá.”"
        },
        {
          "number": "27",
          "text": "Pea ʻoku pehē: lolotonga ʻa e kei fakamatala ‘e Si̇̄sū ʻa e ngaahi meʻa ni, mo e fakalea mai ha fefine mei he kakai̇́ ʻo ne pehē kiate ia: ‟ʻOku monū‘ia ʻa e fefine naʻá ne fā‘ele‘i mo ‘ohake koe!”"
        },
        {
          "number": "28",
          "text": "Ka naʻe pehēange ‘e Sīsū: ‟Ko e moʻoni, ka ʻoku monū‘ia lahi ange ʻa e kakai ‘oku nau fanongo ki he Folofola ʻa e ‘Otuá pea tauhi ki ai̇́.”"
        },
        {
          "number": "29",
          "text": "Pea ʻi he kamata ke tokolahi mai ʻa e kakai̇́ kia Sīsuú, pea naʻe pehēange kiate kinautolu: ‟Ko e toʻutangata kovi ʻo e ʻahó ni! ‘Oku nau fie mamata ki ha mana mei he ‘Otuá. Ka he‘ikai ‘oange kiate kinautolu ha mana, ngata pē he mana na‘e hoko kia Sioná."
        },
        {
          "number": "30",
          "text": "He hangē ko e hoko ʻa Siona ko e mana ki he kakai Ninivé, ‘e pehē pē ʻa e hoko e Foha ‘o e Tangatá ko e mana ia ki he kakai ‘o e ʻahó ni."
        },
        {
          "number": "31",
          "text": "Ka hoko mai ʻa e ʻahó fakamāú, ‘e toetuʻu fakataha mei he maté ʻa e Kuini ‘o Sipá mo e toʻutangata ‘o e ʻahó ni, pea te ne fakahalaia‘i kinautolu. He naʻá ne fononga mai mei he mamaʻó, ke vakai‘i ʻa e poto ‘o Solomoné. Ka ‘oku ʻi heni ha taha ‘oku hulu atu ‘ia Solomone!"
        },
        {
          "number": "32",
          "text": "‘E toetuʻu fakataha foki mei he maté ʻa e kakai ʻo Ninivé mo e toʻutangata ‘o e ʻaho ni̇́, pea te nau fakahalaia‘i ʻa e kakai ‘o e ʻahó ni. He naʻa nau fakatomala kinautolu ʻi he malanga ʻa Sioná. Ka ‘oku ʻi heni ha taha ‘oku hulu atu ‘ia Siona."
        },
        {
          "number": "33",
          "text": "‘Oku ʻikai ha taha te ne tutu ha maama pea ‘ufi‘ufi‘i ʻaki ha nge‘esi puha. Ka ʻokú ne fokotu‘u ia ki ha tu‘unga maama ke māmangia kotoa ai e kakai ‘oku hūmai ki he falé."
        },
        {
          "number": "34",
          "text": "Ko ho matá, ko e maamaʻanga ia ki ho sinó. Kapau ʻe sai ʻa e sio ho matá, pea ʻoku maamangia ʻa ho sinó kotoa. Peá ka kovi ʻa e sio ho matá, pea ʻoku fakapo‘ulituʻu ʻa ho sinó."
        },
        {
          "number": "35",
          "text": "Ko ia ai, mou fakapapauʻi, ʻoku ʻikai ke fakapoʻuli ʻa e meʻa ʻoku taau ke ne fakamaama kimoutolú."
        },
        {
          "number": "36",
          "text": "Ko ia, kapau ʻoku maamangia ho sinó kotoa, ‘o ʻikai ha me‘i fakapo‘uli ‘e taha ai, pea ‘e māmangia leva ʻa e meʻa kotoa pē, ‘o hangē kuo hulungia koe ʻe ha fu‘u maama lahi.”"
        },
        {
          "number": "37",
          "text": "Pea lolotonga ʻa e kei fakamatala ʻa Sīsuú, naʻe fakaafe‘i ia ‘e ha tangata‘eiki Fālesi ke na ma‘u me‘atokoni ʻi hono ‘api̇́. Pea ʻalu atu ʻa Si̇̄sū ‘o nofo hifo mo ia ke ma‘u me‘atokoni̇́."
        },
        {
          "number": "38",
          "text": "Ka na‘e ‘ohovale ‘aupito ʻa e tangata‘eiki Fālesi̇́ ‘ia Si̇̄sū, ʻi he ʻikai ke ne tomuʻa fanofano pea naʻe toki ma‘u me‘atokoni̇́."
        },
        {
          "number": "39",
          "text": "Pea pehēange ‘e he ʻEiki̇́ kiate ia: ‟Siomai, ko kimoutolu, kau Fālesi̇́, ‘oku mou fufulu ʻa e tuʻa ipú, mo e peleti̇́. Ka ‘oku fonu homou lotó he mānumanú mo e kovi kehekehe."
        },
        {
          "number": "40",
          "text": "ʻA e vale matolu! ʻIkai ko e ‘Otuá pē naʻá ne fakatou fakatupu ʻa loto mo tuʻá?"
        },
        {
          "number": "41",
          "text": "Ka mou foaki ho‘omou koloá ʻoku maʻu ʻi lotó maʻa e kau masivá, koe‘uhi̇̄ kae maʻa ʻa e meʻa kotoa pē kiate kimoutolu."
        },
        {
          "number": "42",
          "text": "‘Oku malaʻia ʻa kimoutolu ʻa e kau Fālesi̇́, koeʻuhi̇̄ ‘oku mou foaki ki he ‘Otuá ʻa e vahe hongofulu ho‘omou ngoué, ʻa e sipaisi̇́ mo e sinamoni̇́, mo e ngaahi la‘i ʻakau kehekehe, ka ʻoku ʻikai te mou faitotonu pea mo ‘ofa ki he ‘Otuá. Ka na‘e totonu ke mou fai ʻa e ngaahi meʻa ko iā, mo kei foaki ai pē maʻae ‘Otuá ʻa e vahe hongofulú."
        },
        {
          "number": "43",
          "text": "‘Oku malaʻia ʻa kimoutolu kau Fālesi̇́ koeʻuhi̇̄ he ‘oku mou holi ke nofo ʻi ha ngaahi nofoʻanga makehe ʻi falelotu, mo holi ke fetapa faka‘ei‘eiki atu e kakai̇́ ʻi loto kolo."
        },
        {
          "number": "44",
          "text": "ʻOku mou malaʻia he ‘oku mou hangē ha ngaahi fa‘itoka kuo holofá pea ‘oku tāmolo noa‘ia ai ʻa e kakai̇́.”"
        },
        {
          "number": "45",
          "text": "Pea lea hake ai ha toko taha he kau faiako Lao ʻa Mōsesé, kiate ia: ‟‘E Tangata‘eiki, ko e ngaahi lea ʻokú ke fai̇́ ‘oku mau lavea ai foki mo kimautolu!”"
        },
        {
          "number": "46",
          "text": "Pea pehēange ‘e Si̇̄sū kiate ia: ‟‘Oku mou malaʻiá, he ‘oku mou hilifaki ʻa e ngaahi kavenga mamafa he uma ‘o e kakai̇́, ka ‘oku ʻikai te mou momo‘i ala atu ke tokoni‘i kinautolu!"
        },
        {
          "number": "47",
          "text": "ʻOku mou malaʻiá he kuo mou langa ha ngaahi maka fakamanatu ʻi faʻitoka ke fakalāngilangi‘i ʻaki ʻa e kau palōfita na‘e fakapoongi ‘e ho‘omou fanga kui̇́ he kuonga muʻá."
        },
        {
          "number": "48",
          "text": "Pea ʻi hoʻomou fai peheé, ‘oku mou fakamahino ‘aupito ho‘omou tui na‘e tonu pē ʻenau meʻa na‘e fai̇́. He naʻa nau tāmateʻi ʻa e kau palōfitá ka mou langa maka fakamanatu ʻe kimoutolu maʻae kau palōfita naʻa nau fakapōongi̇́."
        },
        {
          "number": "49",
          "text": "Koeʻuhi̇̄ ko e meʻa ko iā, naʻe pehē ai ‘e he Poto-‘o-e-‘Otuá, ‛Te u tuku atu kiate kinautolu ha kau palōfita mo ha kau ʻApositolo. Ka te nau fakapoongi hanau ni‘ihi mo ngaohikovia hanau ni‘ihi.’"
        },
        {
          "number": "50",
          "text": "Ko ia, ʻe hilifaki ki he to‘utangata ko ʻeni̇́ ʻa e tautea koe‘uhi̇̄ ko e toto ʻo e kau palōfita kotoa pē kuo fakapoongi talu mei he kamata‘anga ‘o māmani;"
        },
        {
          "number": "51",
          "text": "ʻE lau meia ʻĒpeli ‘o aʻu kia Sākalaiá, ʻa ia na‘e fakapoongi he vahaʻa ‘o e ‘ōlitá pea mo e Potutapú. ‘ʻio, ʻoku ou talaatu, kuo pau ke ʻeke honau totó ki he toʻutangata ko eni̇́."
        },
        {
          "number": "52",
          "text": "ʻOku malaʻia ʻa kimoutolu ʻa e kau faiako Lao ʻa Mōsese, he ʻoku ‘iate kimoutolu e ki̇̄ ‘o e matapā ki he ʻilo ‘Otuá, ka ‘oku ʻikai te mou fie hū kimoutolu ai, pea ʻoku mou toe ta‘ofi foki mo kinautolu ‘oku fie hū ai̇́.”"
        },
        {
          "number": "53",
          "text": "Pea ʻi he ʻalu atu ʻa Sīsuú, naʻe kamata mei ai ʻa e feinga ʻa e kau faiako Laó mo e kau Fālesi̇́, ke nau ʻeke ʻa e ngaahi fehuʻi fakatupuʻita, ʻo kau ki he ngaahi meʻa lahi."
        },
        {
          "number": "54",
          "text": "Naʻa nau faʻufaʻu foki ke fakangalivaleʻi ia ʻaki ʻa e ngaahi lea kuó ne fai̇́."
        }
      ],
      "12": [
        {
          "number": "1",
          "text": "Pea ʻi he taimi ko iā, naʻe feta‘ota‘omi mai ha fuʻu kakai ‘e lauiafe kia Sīsū, pea iku ai ‘o nau tāmoloki hanau ni‘ihi. Pea kamata lea ʻa Sīsū, ʻo ne fuofua fai ki heʻene kau akó: ‟Mou tokanga naʻa mou tō ki he faʻahinga akonaki hala ʻa e kau Fālesi̇́, ʻa ia ‘oku nau takihēeʻi ʻaki ʻa e kakai̇́."
        },
        {
          "number": "2",
          "text": "He ko e meʻa kotoa pē kuo fufū, ‘e fakaeʻa. Pea ko e meʻa fakapulipuli kotoa pē, ‘e ʻiloʻi."
        },
        {
          "number": "3",
          "text": "Ka ai ha meʻa te mou lea ʻaki he fakapo‘uli̇́, ‘e fanongonongo atu ia ʻi heʻene ʻaho haké. Peá ka ai ha meʻa te mou fanafana ʻaki ʻi ha loki kuo tātāpuni, ‘e kailangaki‘i atu ia mei he tuʻafale."
        },
        {
          "number": "4",
          "text": "Pea ʻoku ou tala kiate kimoutolu si‘oku ngaahi kaungāmeʻa, ‘oua te mou manavahē ki he kakai ʻoku nau tāmate‘i ʻa e sinó, pea ko e ngata‘anga pē ia ‘o e meʻa te nau ala fai kiate kimoutolú."
        },
        {
          "number": "5",
          "text": "Ka u fakahā atu ʻa e Toko Taha totonu ke mou manavahē ki ai̇́: Mou manavahē kiate Ia, ‘okú naʻe malava ke to‘o ho‘omou mo‘ui̇́, pea ʻokú ne toe mafai foki ke li̇̄ kimoutolu ki Heli. ‘ʻio, ‘oku ou tala fakamātoato kiate kimoutolu, mou manavahē kiate Ia!"
        },
        {
          "number": "6",
          "text": "ʻIkai ko e mahuʻinga ʻo ha fanga ki‘i manupuna iiki ‘e nimá, ko ha sēniti pē ʻe ua? Kaneongo ia, ‘e ‘ikai mangalo ʻi he ‘Otuá, ha taha ‘iate kinautolu."
        },
        {
          "number": "7",
          "text": "ʻIo, naʻa mo homou ngaahi tu‘oni lou‘ulú, kuo ‘osi lau fakalāutelau ‘e he ‘Otuá. Ko ia, ‘oua te mou manavahē! He ‘oku mou mahu‘inga ange kimoutolu, ʻi ha fanga kiʻi manupuna tokolahi."
        },
        {
          "number": "8",
          "text": "Pea ʻoku ou talaatu kiate kimoutolu, ka ʻi ai ha taha te ne fakahā ki he kakai kotoa ʻene kau mo aú, ‘e fakahā foki ‘e he Foha ‘o e Tangatá ki he kau ʻāngelo ʻa e ‘Otuá, ʻene kau mo e toko taha ko iā."
        },
        {
          "number": "9",
          "text": "Pea ko ia te ne fakafisingaʻi au ʻi he ʻao ʻo e kakai kotoa, ʻe fakafisinga foki ‘e he Foha ‘o e Tangatá, ʻi he ʻao ʻo e kau ʻāngelo ‘o e ‘Otuá, ʻa ʻene kau mo iá."
        },
        {
          "number": "10",
          "text": "Pea ʻe ala fakamolemole‘i pē ha taha ‘e lau kovi ki he Foha ‘o e Tangatá. Ka ‘oka ai ha taha ‘e lau kovi ki he Laumālie Mā‘oni‘oni̇́, ʻe ʻikai ala fakamolemoleʻi ia."
        },
        {
          "number": "11",
          "text": "Peá ka naú ka ‘ave kimoutolu ‘o fakamāau‘i ʻi he fakamāu‘anga ‘o honau ngaahi Siasi̇́, pea mo honau kau taki̇́ pea mo e kau maʻumafai̇́, ‘oua te mou hohaʻa pē ʻe anga fēfē pea ko e hā ha‘amou fakamatala ‘e fai̇́."
        },
        {
          "number": "12",
          "text": "He ‘e fakahā atu ‘e he Laumālie Mā‘oni‘oni̇́, ʻi he taimi pē ko iā, ʻa e meʻa ke mou lea‘aki̇́.”"
        },
        {
          "number": "13",
          "text": "Pea kole ange kia Si̇̄sū ha toko taha mei̇́ he fuʻu kakai̇́: ‟Tangata‘eiki, ke ke lea ange muʻa ki hoku tokouá ke ne tuku mai ha ku ʻinasi he koloa tukufakaholo ʻa e fāmili̇́.”"
        },
        {
          "number": "14",
          "text": "Ka naʻe talaange ‘e Si̇̄sū kiate ia: ‟Tangata, ko hai naʻá ne fakamafai‘i au ke u fakamaau ʻo fakatonutonu hoʻomou koloa tukufakaholó?”"
        },
        {
          "number": "15",
          "text": "Pea toki pehēange ‘e Si̇̄sū kiate kinautolu: ‟Mou tokanga ʻo vakavakai ke maluʻi kimoutolu mei̇́ he faʻahinga kehekehe ʻo e mānumānú! He ‘oku ‘ikai makatuʻunga ʻa e mahuʻinga hoʻo moʻui̇́, ko e lahi hoʻo koloá.”"
        },
        {
          "number": "16",
          "text": "Pea fai atu ‘e Si̇̄sū kiate kinautolu ʻa e talanoa fakatātā ko eni̇́, ʻo pehē: ‟Lau tokua na‘e ʻi ai ha tangata tu‘umālie, na‘e fualelei ‘aupito ʻene ngoué."
        },
        {
          "number": "17",
          "text": "Pea faifai pea naʻe pehē ʻi hono lotó, ‛Ko e hā nai ʻeku meʻa ‘e fai̇́? Ko ʻeku tukuʻanga koloá ‘oku fu‘u si‘isi‘i ʻo ʻikai ke kei hao ki ai ʻeku ngoué.’"
        },
        {
          "number": "18",
          "text": "Pea naʻe toki pehē: ‘Ko e meʻa ʻeni te u fai̇́. Te u holoki hoku ki‘i tukuʻanga koloa ko eni̇́, ka u toe langa ha ‘ū fale tukuʻanga koloa ‘oku lalahi angé, ke hao ki ai ʻa e fua ʻeku ngoué mo ʻeku ‘ū koloa kehé."
        },
        {
          "number": "19",
          "text": "Peá te u toki pehē leva ki hoku lotó, ‛Ko ʻena kuó ke tokonaki ma‘au ha ngaahi meʻa lelei ‘o fe‘unga mo ha ngaahi ta‘u lahi. Mālōlō ā. Kai mo inu, mo ke fakafiefia!’"
        },
        {
          "number": "20",
          "text": "Ka na‘e folofola ange kiate ia ʻa e ‘Otuá, ‘He toki vale matolu! Ko e poó ni pē, te u tala kiate koe ke tukumai hoʻo moʻui̇́. Pea ko hai leva te ne ma‘u ho ngaahi fu‘u fale tukuʻanga koloá?”"
        },
        {
          "number": "21",
          "text": "‟ʻE pehē tofu pē ʻa e meʻa ia ‘e hoko ki he kakai ‘oku nau tānaki koloa pē ma‘anautolú, ka ‘oku ʻikai te nau koloaʻia ʻi he ʻafio mai ʻa e ‘Otuá.”"
        },
        {
          "number": "22",
          "text": "Pea toki pehēange ‘e Si̇̄sū ki heʻene kau akó: ‟Ko ia, ‘oku ou talaatu kiate kimoutolu, ‘oua te mou lotomo‘ua ki he anga ho‘omou moʻui̇́, pē ko e hā ha meʻa ke mou kai, pea mo homou sinó, pē ko e hā ha meʻa ke mou vala!"
        },
        {
          "number": "23",
          "text": "He ‘oku mahuʻinga ange ʻa e mo‘ui̇́ ʻi he me‘atokoni̇́, pea mahuʻinga ange ʻa e sinó ʻi he valá."
        },
        {
          "number": "24",
          "text": "Mou sio ki he fanga lēveni̇́! ‘Oku ‘ikai ke nau tōta‘u, pē ututa‘u. Pea ‘oku ‘ikai hanau peito pē tukuʻanga koloa. Ka ‘oku fafanga kinautolu ‘e he ‘Otuá. ʻIkai ʻoku mou mahu‘inga lahi ange kimoutolu ʻi he fanga manupuna kotoa pē?"
        },
        {
          "number": "25",
          "text": "Kohai ʻiate kimoutolu te ne lava ke toe fakalōloa atu ʻene mo‘ui̇́ ʻaki ha foʻi houa, koe‘uhi̇̄ ko ʻene lotomo‘ua ki ai̇́?"
        },
        {
          "number": "26",
          "text": "Pea kapau leva ‘e ‘ikai te mou lava ha ki‘i meʻa si‘isi‘i pehē: ko e hā ‘oku mou lotomo‘ua ai ki he ngaahi meʻa kehé?"
        },
        {
          "number": "27",
          "text": "Vakai ki he tupu faka‘ofo‘ofa ‘o e ngaahi ʻakau kakalá! ʻOku ʻikai te nau lālanga pē tuitui. Ka ‘oku ou tala kiate kimoutolu, naʻá mo e tu‘i ko Solomoné, ʻi he kotoa hono ngaahi nāunau, naʻe ʻikai faka‘ofo‘ofa ia ‘o hangē ko e ngaahi ʻakau kakala ko eni̇́."
        },
        {
          "number": "28",
          "text": "Pea kapau ʻoku pehē ʻa hono fakateunga ‘e he ‘Otuá ʻa e ʻakau kakala ʻo e vaotaá, ʻa ia ‘oku matala pē he ʻahó ni, kae laku ki he afi̇́ ʻapongipongi, huanoa ʻa e mahulu atu ʻene fakateunga kimoutolú, ʻa kimoutolu ʻa e kau tui vaivai!"
        },
        {
          "number": "29",
          "text": "Ko ia, ‘oua te mou feinga holo ke ma‘u ha meʻa ke mou kai pē ha meʻa ke mou inu, pea ʻoua foki te mou lotomoʻua ki ai̇́."
        },
        {
          "number": "30",
          "text": "He ko e ngaahi meʻa ko iā ‘oku feinga ki ai ʻa e kakai ta‘elotú. Ka ‘oku ʻafioʻi pē ‘e ho‘omou Tamai̇́, ‘oku mou fiemaʻu ʻa e ngaahi meʻa ko iā."
        },
        {
          "number": "31",
          "text": "Ka mou fakamuʻomuʻa ʻi hoʻomou moʻui̇́ ʻa e kumi ki hono Puleʻangá, pea ‘e ‘oatu ma‘amoutolu foki ʻa e ngaahi meʻa kātoa ko iā."
        },
        {
          "number": "32",
          "text": "Si‘i fanga sipi toko siʻi, ‘oua te mou manavahē, he kuo finangalo lelei ‘e ho‘omou Tamai̇́ ke foaki atu ma‘amoutolu ʻa hono Pule‘angá."
        },
        {
          "number": "33",
          "text": "Mou fakatau atu leva ʻa e meʻa kotoa ‘oku mou ma‘ú, pea foaki maʻae masivá ʻa e pa‘anga ‘e ma‘u mei ai̇́. Kumi maʻa moutolu ha kato pa‘anga ‘e ‘ikai popo, tānaki koloa ʻi he Langi̇́, ʻa ia ʻe ʻikai ʻauhá, pea malu foki mei he kau kaihaʻá, mo hao mei hono kai ʻe he ʻinisēkité."
        },
        {
          "number": "34",
          "text": "He ko e feitu‘u ‘oku ʻi ai ho‘omou koloá, ‘e nofo pē ki ai foki mo homou lotó."
        },
        {
          "number": "35",
          "text": "Mou nofo kuo ʻosi mateuteu ma‘u pē, pea ʻai ke ulo ma‘u ai pē ho‘omou māamá;"
        },
        {
          "number": "36",
          "text": "ʻO mou hangē ha kau tamaio‘eiki ‘oku nofo ʻaki tali ki he foki mai honau ʻeiki̇́ mei ha kātoanga mali, koeʻuhi̇̄ ʻoka naʻe ka aʻu mai ʻo tukituki ʻi he matapaá, pea ʻoku nau fakaava leva kiate ia."
        },
        {
          "number": "37",
          "text": "ʻE monū‘ia ha kau tamaio‘eiki pehē: ʻa ia, ‘oka foki mai honau ʻeiki̇́ ‘o ʻilo, ʻoku nau kei ʻā ʻo talitali atu. Ko hono moʻoni̇́ ʻeni ʻoku ou tala kiate kimoutolu, ʻe ʻai ʻe he ʻeiki̇́ hano teunga fakasevāniti̇, pea te ne fakanofonofo kinautolu ki he tēpilé, ka naʻe toki nofo atu ʻo tauhi kinautolu."
        },
        {
          "number": "38",
          "text": "Peá neongo pē ʻe foki mai honau ʻeiki̇́ ʻi he tuʻuʻapoó pē ko e tolu hengihengi̇́ ʻo ne ʻilo ʻoku nau mateuteu atu, ko e toki kau tamaioʻeiki monūʻia moʻoni ʻakinautolu."
        },
        {
          "number": "39",
          "text": "Pea ʻoku mou ʻiloʻi ʻa e meʻa ni: Kapau ʻe ʻilo ʻe he tangata ʻo e ʻapi̇́ ʻa e taimi ʻe haʻu ai ʻa e kaihaʻá, ʻe ʻikai te ne tuku ke hae hono falé."
        },
        {
          "number": "40",
          "text": "Pehē foki mo kimoutolu, ke mou mateuteu ma‘u pē, he ‘e hokomai ʻa e Foha ‘o e Tangatá ʻi ha taimi ʻe ʻikai te mou mateuteu ki ai.”"
        },
        {
          "number": "41",
          "text": "Pea fehu‘i ange ‘e Pita: ‟ʻEiki, ko ho‘o lea peheé, ko ho‘o ‘uhinga mai pē kiate kimautolu, pē ʻoku kau ki ai mo e kakai kotoa pē?”"
        },
        {
          "number": "42",
          "text": "Pea pehēange ‘e Sīsuú: ‟Ko hai ʻa e tamaioʻeiki faitotonu mo fakapotopoto, ʻa ia ‘e fili ‘e hono ʻeiki̇́ ke ne tufotufa ʻa e me‘atokoni ʻa ʻene kau ngāué, ‘oka hokosia ʻa e taimi ma‘u me‘atokoni̇́?"
        },
        {
          "number": "43",
          "text": "ʻE monūʻia ʻa e tamaio‘eiki ko iā ‘oka foki mai hono pulé, ʻo ʻilo ‘okú naʻe kei fai atu pē hono fatongiá."
        },
        {
          "number": "44",
          "text": "ʻio, ‘oku ou tala mo‘oni atu, ‘e hanga ‘e hono ʻeiki̇́ ‘o tuku atu kotoa ʻene koloá kiate ia, ke ne pule ki ai."
        },
        {
          "number": "45",
          "text": "Ka ʻokapau ‘e fakakaukau ʻa e tamaio‘eiki ko iā, ʻi hono loto, ʻo ne pehē: ‘Oku tuai mai hoku ʻeiki̇́, pea kamata ke ne tā ʻa e kau tamaioʻeiki̇́ mo e kau kaunangá, mo moʻui faʻa kai, faʻa inu, mo faʻa konā;"
        },
        {
          "number": "46",
          "text": "Pea ‘e toki hokomai ʻa e ʻeiki ʻo e tamaioʻeiki ko iā, ʻi ha ʻaho ʻe ʻikai te ne ʻamanaki ki ai, mo ha houa ʻe ʻikai te ne ʻilo ki ai, pea te ne fahifahi ia, ‘o laku atu ki tuʻa ki he feituʻu ʻo e kau taʻe lotú."
        },
        {
          "number": "47",
          "text": "Peá ka ʻi ai ha tamaio‘eiki ‘okú naʻe ʻilo ki he finangalo ʻo ʻene ʻeiki̇́, kae ʻikai te ne mateuteu ki ai, pea ‘ikai ke ne fie fai ki he finangalo ʻo e ʻeiki̇́, ‘e taa‘i lahi ia."
        },
        {
          "number": "48",
          "text": "Ka ‘oka ʻi ai ha tamaio‘eiki ‘oku ‘ikai ke ne ʻilo ʻa e finangalo ʻo hono ʻeiki̇́, ʻo ne fai ai ha meʻa ‘oku taau ke tautea ai ia, pea ‘e tautea‘i ia ʻaki ha ngaahi tā si‘isi‘i pē. He ko ia kuo foaki ki ai ha meʻa lahi̇́, ‘e lahi foki mo e meʻa ‘e ʻeke meiate iá. Pea ko ia kuo foaki ki ai ha meʻa lahi angé, ‘e lahi ange ʻa e meʻa ‘e tonu ke maʻu meiate iá."
        },
        {
          "number": "49",
          "text": "Naʻá ku ha‘u ki māmani̇́ ke fakaʻuha hifo ki ai ha afi. Pea pehēange mai kuo ‘osi vela ia!"
        },
        {
          "number": "50",
          "text": "Ka ʻoku ʻi ai ʻa e papitaiso‘anga ke u papitaiso ai, pea ko ia ʻoku ou fakamaʻumaʻu pē, kae‘oua kuo lava ia."
        },
        {
          "number": "51",
          "text": "‘Oku mou pehē koā naʻá ku ha‘u ki māmani̇́ ke fakatupu ha melinó? ʻOkú ou tala kiate kimoutolu, naʻe ʻikai. Naʻá ku ha‘ú, ke māvahevahe ʻa māmani."
        },
        {
          "number": "52",
          "text": "He ka ʻi ai ha fāmili ‘oku toko nima, pea ‘e faʻahi ua ia. ‘E fakafepaki ʻa e toko tolu ki he toko ua, pea fakafepaki ʻa e toko ua ki he toko tolu."
        },
        {
          "number": "53",
          "text": "Te nau fakafaʻafaʻahi; ʻa e tamai mo hono foha, pea mo e foha mo ʻene tamai, ʻa e fa‘ē mo ʻene fānau fefine, mo e fānau fefine mo ʻenau faʻē, ʻa e faʻē mo e mali ʻo ʻene tama tangatá, ʻa e ʻōfefine-mali, mo e fāʻe ʻa hono mali̇́.”"
        },
        {
          "number": "54",
          "text": "Pea toe pehē ‘e Si̇̄sū ki he fuʻu kakai̇́: ‟Ka mou ka sio ki ha konga ʻao ʻoku ʻalu hake mei he hihifó pea ʻoku mou pehē leva, ‘E ‘uha, pea ‘oku ‘uha."
        },
        {
          "number": "55",
          "text": "Peá ka angi ʻa e matangi̇́ mei he tongá, pea ʻoku mou tala leva, ‘E ʻafu, pea ‘oku ʻafu."
        },
        {
          "number": "56",
          "text": "He toki kau lotuloi! ʻOku mou lava kimoutolu ʻo fakaʻuhingaʻi ʻa e anga ʻo e tuʻu ʻa e ʻataá mo e ʻātakai, ka ko e hā ʻoku ʻikai te mou lava ai ke ʻiloʻi ʻa e ngaahi meʻa ʻoku hoko ʻi he kuonga ko ʻeni̇́?"
        },
        {
          "number": "57",
          "text": "Pea ko e hā ‘oku ‘ikai ke mou fei mo fakapapau‘i ai ʻa e meʻa ‘oku totonu ke mou fai̇́?"
        },
        {
          "number": "58",
          "text": "He kuo ʻosi fakaʻilo pea ʻoku lolotonga ʻave koe ki he fakamaauʻangá. Fai ho tūkuingatá ke ke fakalelei mo ho fili̇́ lolotonga ‘oku te‘eki ke fai ʻa e hopó. He ka ‘ikai, te ne taki atu koe ki he fakamāaú, pea ‘e tuku atu koe ‘e he fakamāaú ki he kau polisi̇́. Pea ‘e fakahū pili̇̄sone koe ʻe he polisi̇́."
        },
        {
          "number": "59",
          "text": "ʻOkú ou talaatu, he‘ikai te ke ʻatā mai kae‘oua kuó ke totongi ʻa e kihiʻi sēniti kotoa pē ki ho moʻuá.”"
        }
      ],
      "13": [
        {
          "number": "1",
          "text": "Pea na‘e ai ha faʻahinga ʻi he taimi ko iā naʻa nau fakahā kia Si̇̄sū ʻa e meʻa naʻe hoko ki he kau Kāleli ʻa ia naʻe hanga ʻe Pailato ʻo huʻiʻaki honau totó ʻenau feilaulaú."
        },
        {
          "number": "2",
          "text": "Pea tali ‘e Si̇̄sū kiate kinautolú: ‟‘Oku mou pehē koā ko e hoko ʻa e meʻá ni ki he kau Kāleli ko iā koe‘uhi̇̄ he naʻe lahi ange ʻenau faiangahalá he toenga ʻo e kau Kāleli̇́?"
        },
        {
          "number": "3",
          "text": "Ko ʻeni ʻoku ou talaatú, naʻe ʻikai ʻaupito! Ka ʻokapau ʻe ‘ikai te mou fakatomala, te mou ʻauha pehē pē foki mo kimoutolu hono kotoa."
        },
        {
          "number": "4",
          "text": "Pea fēfē ʻa e toko hongofulu mā valu na‘e mate he holo ‘iate kinautolu ʻa e Taua ʻi Sailoamé? ‘Oku mou fakakaukau koā naʻá nau kovi ange kinautolu ʻi he toenga ʻo e kakai ‘o Selusalemá?"
        },
        {
          "number": "5",
          "text": "Ko ʻeni ʻoku ou talaatú, naʻe ʻikai ʻaupito! Ka ʻokapau ʻe ʻikai te mou tafoki fakatomala ʻo tafoki ki he ʻOtuá, te mou ʻauha pehē pē foki mo kimoutolu hono kotoa.”"
        },
        {
          "number": "6",
          "text": "Pea fai ‘e Si̇̄sū kiate kinautolu ʻa e fo‘i talanoa ko eni̇́: ‟Tau lau naʻe ʻi ai ha tangata ngoue naʻá ne tō ha fu‘u fiki he‘ene ngoue‘angá. Pea ʻalu atu ia he ʻaho ‘e taha ke toli fiki. Ka na‘e ‘ikai ke ʻi ai ha fo‘i fua he fu‘u fiki̇́."
        },
        {
          "number": "7",
          "text": "Ko ia, naʻá ne fakalea ange ki he tangata tauhi ngoué, ‛Ko e ta‘u ʻeni ‘e tolu hokohoko mo ʻeku haʻu ʻo kumi ha fua mei he fu‘u fiki̇́ ni mo e ʻikai pē maʻu ha meʻa! Tā ia mo e maumau kelekele!’"
        },
        {
          "number": "8",
          "text": "Ka naʻe kole ange ‘e he tauhingoué, ‛Tangata‘eiki, toe tuku mai pē muʻa ia he taʻú ni, ka u keli takai hono tefitó mo fafanga kelekele ia;"
        },
        {
          "number": "9",
          "text": "Naʻa faifai pea fua ia he ta‘u kaha‘ú. Peá ka ‘ikai, peá ke toki tā ia.’”"
        },
        {
          "number": "10",
          "text": "Pea ʻi ha Sāpate ʻe taha, naʻe faiako ʻa Si̇̄sū ʻi ha falelotu o e kakai Siú."
        },
        {
          "number": "11",
          "text": "Pea ko eni, na‘e ʻi ai ha fefine kuo ta‘u ‘e hongofulu mā valu ʻene nofo tu‘apiko, koe‘uhi̇̄ ko hono ma‘u ia ‘e ha faʻahikehe. Pea kuo ‘ikai ke ne toe lava ‘o tu‘u tonu."
        },
        {
          "number": "12",
          "text": "Pea ʻi he mamata ʻa Si̇̄sū ki he fefiné, naʻá ne ui ange ke ne haʻu ki muʻa, pea naʻe folofola kiate ia: ‟Fefine, kuo fakatauʻatāina koe mei ho faingataʻaʻiá!”"
        },
        {
          "number": "13",
          "text": "Pea naʻe toki hilifaki hono nimá ki he fefiné, pea naʻe toe tu‘u tonu hake ‘o fakamālō ki he ‘Otuá."
        },
        {
          "number": "14",
          "text": "Ka na‘e ‘ita lahi ai ʻa e pule falelotú he fakamo‘ui mahaki ʻa Si̇̄sū he Sāpaté. Pea naʻe pehēange ki he kakai̇́: ‟Ko e uike kotoa pē, ‘oku ʻi ai ʻa e ʻaho ‘e ono ke tau ngaūe ai. Mou omi ʻi he ngaahi ʻaho ko iā ke fakamo‘ui ai homou ngaahi alanga mahaki̇́, kae tuku ho‘omou omi he Sāpaté.”"
        },
        {
          "number": "15",
          "text": "Pea tali ʻe he ʻEiki̇́ kiate ia: ‟ʻA e kau lotuloi! Ko hai ‘iate kimoutolu ‘oku ‘ikai ke ne vete ʻene pulú, pē ʻasi̇́, he Sāpaté ‘o taki atu ke fakainu?"
        },
        {
          "number": "16",
          "text": "Pea ko si‘i fefiné ni, ʻa e hako ʻo ʻĒpalahame ko eni̇́, ko e ta‘u ʻeni ‘e hongofulu mā valu hono haʻihaʻi ia ‘e Sētane. Ko e hā leva hano maumau hono fakatau‘atāinaʻi ia he Sāpaté?”"
        },
        {
          "number": "17",
          "text": "Pea ʻi heʻene lea pehē na‘e mā ‘aupito ai hono ngaahi fili̇́, ka na‘e fiefia lahi ʻa e toenga ‘o e kakai̇́ ʻi he ngaahi meʻa mālie kuó ne fai̇́."
        },
        {
          "number": "18",
          "text": "Pea pehē ange ‘e Si̇̄sū ki he kakai̇́: ‟Ko e hā ha meʻa ʻe fakatatau ki ai ʻa e Pule‘anga ‘o e ‘Otuá? Te u fakatatau nai ia ki he hā?"
        },
        {
          "number": "19",
          "text": "‘Oku hangē ia ha taha kuó ne tō ha tenga‘i mūsita heʻene ngoue‘angá. Pea ʻoku tupu hake ia ‘o hoko ko e fu‘u ʻakau lahi, pea haʻu ʻa e fanga manupuná ʻo ngaohi honau punungá ʻi hono ngaahi vaʻá.”"
        },
        {
          "number": "20",
          "text": "Pea toe pehēange ‘e Si̇̄sū ki he kakai̇́: ‟Ko e hā nai te u fakatatau ki ai ʻa e Pule‘anga ‘o e ‘Otuá?"
        },
        {
          "number": "21",
          "text": "‘Oku tatau ia mo ha fefine naʻá ne toʻo ha meʻi lēvani ʻo ne natuʻaki ia ha falukunga mahoaʻa ‘e tolu, pea tupu kotoa ʻa e mahoaʻa ko iā.”"
        },
        {
          "number": "22",
          "text": "Pea fononga atu ʻa Si̇̄sū ʻo fou atu he ngaahi kolo lalahi̇́ mo e ngaahi kolo iiki̇́, ʻo ne faiako ai, heʻene ʻalu atu ʻo fakataumuʻa ki Selusalema."
        },
        {
          "number": "23",
          "text": "Pea fehu‘i ange ‘e ha toko taha ki ai: ‟ʻEiki, ‘oku tokosi‘i pē koā ʻa e kakai ‘e fakamoʻui̇́?” Pea talaange ‘e Si̇̄sū,"
        },
        {
          "number": "24",
          "text": "‟Mou tūkuingata ke hū atu he matapā fāsi‘i̇́! He ‘oku tokolahi ʻa e kakai ‘e feinga ke huú, ka ‘e ‘ikai ke nau lava ke hū."
        },
        {
          "number": "25",
          "text": "He ka tu‘u mai leva ʻa e tangata ‘oku ‘o‘ona ʻa e falé ‘o tāpuni ʻa e matapaá pea te mou tuʻu ʻi tuʻa ʻo tukituki ai mo ui atu, ‛ʻEiki ē, to‘o atu muʻa ʻa e matapaá!’ Ka te ne toki tali mai, ‘Oku ‘ikai ʻaupito te u ʻilo ‘e au kimoutolu pē ko hoʻomou haʻu mei fē."
        },
        {
          "number": "26",
          "text": "Peá te mou toki pehēange ai, ‛Ka naʻa tau faʻa kai mo inu fakataha mo koe pea naʻá ke faiako ʻi homau ngaahi koló.’"
        },
        {
          "number": "27",
          "text": "Peá te ne pehē mai ‘e ia, ‘Oku ‘ikai ʻaupito te u teitei ʻilo ‘e au kimoutolu! Mou ʻalu meiate au, ʻa e kau faikovi!"
        },
        {
          "number": "28",
          "text": "Peá te mou toki tangi mamahi ai pea te mou uʻuuʻunifo hoʻomou ʻitá, he te mou sio kia ʻĒpalahame, mo ʻAisake, mo Sēkope pea mo e kau palōfita kotoa, ‘oku nau ʻi he Pule‘anga ‘o e ‘Otuá, ka kuo li̇̄ kimoutolu ia kituʻaʻā."
        },
        {
          "number": "29",
          "text": "Pea ‘e toki ‘aukau mai ʻa e kakai̇́ mei he feitu‘u kotoa pē ‘o ma‘u honau nofo‘angá, ʻi he kātoanga ʻi he Pule‘anga ‘o e ‘Otuá."
        },
        {
          "number": "30",
          "text": "Pea ko eni, ʻoku ʻi ai ha faʻahinga ‘oku li‘ekina ʻi he ʻahó ni, ka te nau nofomuʻa ʻi he kātoanga ko iā, mo ha faʻahinga ‘oku tuʻukimuʻa ʻi he ʻahó ni, ka ʻe li‘ekina ʻi he kātoanga ko iā.”"
        },
        {
          "number": "31",
          "text": "Pea ʻi he taimi ko iā, naʻe ha‘u ha kau Fālesi ‘o talaange kia Si̇̄sū: ‟Fei mo ke hola mei heni ʻo ʻalu ki ha feituʻu kehe! He ‘oku fakaʻamu ʻa Hēlota ke ne tāmate‘i koe.”"
        },
        {
          "number": "32",
          "text": "Pea pehēange ‘e Si̇̄sū kiate kinautolu: ‟Mou ō ‘o tala ki he fōkisi ko iá, ‛Ko au ʻeni te u kei kapusi faʻahikehe pē mo fakamo‘ui mahaki he ʻahó ni mo ʻapongipongi, pea ‘e toki kakato ʻeku ngāué ʻi he ʻaho hono tolú.’"
        },
        {
          "number": "33",
          "text": "He ko hono moʻoni̇́, te u kei fononga pē he ʻahó ni, mo ʻapongipongi, mo e ʻaho hono hokó, ʻi hoku fononga‘angá he ʻoku ʻikai tāmateʻi ha palōfita ʻi ha feituʻu kehe, ka ʻi Selusalema pē."
        },
        {
          "number": "34",
          "text": "‘E Selusalema! ʻE Selusalema ē! ʻA kimoutolu ʻa e faʻahinga na‘e fakapoongi ʻa e kau palōfitá, mo tolomaka‘i ʻa e kau talafekau na‘e fekau atu kiate kimoutolú. Kuo tā tu‘o fiha ʻeku faka‘amu ke tātānaki mai kimoutolu, ‘o hangē ko e ‘ō‘ōfaki ‘e ha motuʻa moa hono fāngangá ki hono lalo kapakaú. Kae ‘ikai pē te mou loto ki ai."
        },
        {
          "number": "35",
          "text": "Pea ko eni, ‘e li̇̄ ʻaki homou Temipalé. Pea ʻoku ou tala moʻoni atu, he‘ikai te mou toe mamata kiate au kae ‘oua kuo hoko mai ʻa e ʻaho te mou toki pehē ai,"
        }
      ],
      "14": [
        {
          "number": "1",
          "text": "Pea ʻi he ʻaho Sāpate ‘e taha, ʻi haʻane ʻalu atu ki ha ʻapi ʻo ha taha ʻo e kau Taki ʻo e Fālesi, naʻá nau siosiofi ia ai."
        },
        {
          "number": "2",
          "text": "Pea ʻiloangé, naʻe ʻi ai ʻi he ʻapi ko iā ha tangata na‘e fefulofulai hono sinó."
        },
        {
          "number": "3",
          "text": "Pea fehuʻi ange ʻe Si̇̄sū ki he kau faiako Lao ʻa Mōsesé mo e kau Fālesi, ʻo pehē: ‟‘Oku ngofua koā ke fai ha ngāue fakamoʻui mahaki ʻi he Sāpaté pē ʻikai?”"
        },
        {
          "number": "4",
          "text": "Ka na‘e ‘ikai ke lea mai ha taha. Pea ala atu leva ʻa Si̇̄sū ki he tangatá ‘o fakamo‘ui ia, pea naʻe talaange ke ʻalu ā."
        },
        {
          "number": "5",
          "text": "Pea pehēange ‘e Si̇̄sū ki he kakai̇́: ‟Kapau ko ha taha ʻokimoutolu ʻe ai hano foha pē ko ha‘ane pulu, kuo tō ʻi ha vaitupu, he ʻaho Sāpate, ʻikai te ke fusi hake ia, neongo ko e ʻAho Sāpaté?”"
        },
        {
          "number": "6",
          "text": "Ka na‘e ‘ikai pē ha‘anau tali ‘e fai kiate ia."
        },
        {
          "number": "7",
          "text": "Pea ʻi heʻene fakatokanga‘i ʻa e feinga ʻa e ni‘ihi ke ma‘u ʻa e ngaahi nofo‘anga ʻi muʻa ʻi he fakaafé, naʻá ne fai ʻa e talanoa fakatātā ko eni̇́, ʻo ne pehē kiate kinautolu,"
        },
        {
          "number": "8",
          "text": "‟Ka fakaafe‘i koe ki ha kātoanga mali, ‘oua te ke ʻalu ʻo feinga ki he ngaahi nofo‘anga ʻi muʻá, naʻa kuo fakaafe‘i mai ki ai ha taha ʻoku mā‘olunga ange ʻiate koe."
        },
        {
          "number": "9",
          "text": "He ka pehē: ʻe ha‘u ʻa e toko taha naʻá ne fakaafe‘i koé ‘o pehē atu, ‛Faka‘atā ange muʻa ʻa e nofoʻanga ko ʻená maʻae toko taha ko eni̇́.’ Peá te ke toki mā ai, ʻo ke hiki ki he nofo‘anga mā‘ulalo tahá."
        },
        {
          "number": "10",
          "text": "Ka ʻoka fakaafe‘i koe ‘e ha taha, peá ke ʻalu ‘o nofo ʻi he nofo‘anga mā‘ulalo tahá, koeʻuhi̇̄ ka haʻu leva ʻa e toko taha naʻá ne fakaafe‘i koé, te ne toki pehē atu kiate koe, ‛iʻoku kāinga, kātaki mai koe ki muʻa!’ Peá te ke toki lāngilangi‘ia ai ʻi he ha‘oha‘onga ‘o e kau fakaafe ki he kātoangá."
        },
        {
          "number": "11",
          "text": "He ko ia kotoa pē ʻoku māʻolunga ʻene fakakaukau kiate iá, ‘e tuku hifo ki lalo. Pea ko ia ʻoku anga fakatōkilalo, ‘e hākeakiʻi ia.”"
        },
        {
          "number": "12",
          "text": "Pea toki pehēange ‘e Si̇̄sū ki he tangata naʻá ne fakaafe‘i iá: ‟Ka fai leva ha‘o fakaafe, pē kātoanga kai, pea ‘oua te ke fakaafe‘i pē ho ngaahi kaungāmeʻá, mo ho kāingá, pea mo ho ngaahi kaungā‘api tu‘umālié. He te nau toe fakaafe‘i pē koe ki haʻanau kātoanga, ko e fetongi ho‘o ‘ofá."
        },
        {
          "number": "13",
          "text": "Ka ʻoka ke ka fai leva ha‘o kātoanga, peá ke fakaafe‘i mai ʻa e kau masivá mo e kau mamateá, mo e heké, mo e kui̇́."
        },
        {
          "number": "14",
          "text": "Pea ‘e tāpuaki‘i ai koe. He neongo ʻe ʻikai te nau toe lava ke totongi atu kiate koe, ʻe toki totongi kiate koe ‘e he ‘Otuá, ʻi he ʻaho ‘o e toetuʻu ʻa e kau lotumoʻoni̇́.”"
        },
        {
          "number": "15",
          "text": "Pea ʻi he fanongo ki ai ha toko taha naʻe kau he kau fakaafé, naʻá ne pehē kiate ia: ‟Ko ha taha monūʻia ia ʻe kau he kai kātoanga ʻi he Pule‘anga ‘o e ‘Otuá!”"
        },
        {
          "number": "16",
          "text": "Pea pehēange ‘e Si̇̄sū kiate ia: ‟Na‘e ʻi ai ha tangata naʻá ne tokonaki ha fu‘u kātoanga kai, pea naʻe fakaafe‘i ha tokolahi ki ai."
        },
        {
          "number": "17",
          "text": "Pea ʻi he maau ʻa e fakaafé, naʻá ne fekau atu ʻene tamaio‘eiki̇́, ke ʻalu ‘o tala ki he kau fakaafé, ‛Kuo maau ʻa e meʻa kotoa! Mou meʻa mai ā ki he kātoangá.’"
        },
        {
          "number": "18",
          "text": "Ka naʻa nau poaki tahataha mai, ʻe ʻikai te nau lava mai ki he fakaafé. Na‘e pehē ‘e he ‘uluaki̇́, ‛Kātaki, ko aú, naʻá ku toki fakatau ha ku konga kelekele, pea kuo pau ke u ʻalu au ‘o sio ki ai. Ko ia, he‘ikai te u lava atu ki he fakaafé.’"
        },
        {
          "number": "19",
          "text": "Pea ko hono uá, naʻá ne pehē: ‛Kātaki, ko aú, naʻá ku toki fakatau mai ʻeku hoa‘i fanga pulu toho palau ‘e nima! Pea kuo pau ke u ʻalu ‘o ʻahiʻahiʻi ia. Ko ia, he‘ikai te u lava atu ki he fakaafé.’"
        },
        {
          "number": "20",
          "text": "Pea ko hono tolú, naʻá ne pehē: ‛Kātaki, naʻá ku toki mali au. Ko ia, he‘ikai ke u lava atu ki he fakaafé.’"
        },
        {
          "number": "21",
          "text": "Pea foki ʻa e tamaio‘eiki̇́ ‘o fakahoko ʻenau ngaahi li̇̄pooti ki hono ʻeiki̇́. Pea tuputāmaki ai hono ʻeiki̇́, ʻo ne talaange ki heʻene tamaio‘eiki̇́, ‛Fakato‘oto‘o atu ki he ngaahi hala pule‘anga kotoa pē mo e ngaahi hala loto koló! Fakaafe‘i kātoa mai ʻa e kau masivá, mo e kau mamateá, pea mo e kau kui̇́, mo e kau heké, ke nau haʻu ki heni.’"
        },
        {
          "number": "22",
          "text": "Pea foki mai ʻa e tamaio‘eiki̇́ ‘o tala ki hono ʻeiki̇́, ‛Tangata‘eiki, ko ʻeni kuo ‘osi fai ʻa e meʻa kotoa naʻá ke tu‘utu‘uni mai̇́. Ka ‘oku kei ʻatā pē ʻa e kātoangá ki ha kau fakaafe.’"
        },
        {
          "number": "23",
          "text": "Pea talaange ‘e hono ʻeiki̇́, ‛ʻalu atu ki he ngaahi hala ‘utá mo e ‘ū hala lotó ‘o toe fakaafe mai mei ai ha kakai kae‘oua leva kuo fonu hakehake hoku ‘api̇́."
        },
        {
          "number": "24",
          "text": "He ko ʻeni ‘oku ou tala moʻoni atu, he‘ikai pē ke toe ʻinasi ʻi heʻeku kātoangá, ha taha he faʻahinga naʻá ku fuofua fakaafe‘i̇́.’”"
        },
        {
          "number": "25",
          "text": "Pea fononga atu ʻa Si̇̄sū mo ha fuʻu kakai tokolahi, pea naʻe tafoki ‘o talaange kiate kinautolu,"
        },
        {
          "number": "26",
          "text": "‟Ka ʻi ai ha taha ʻoku haʻu kiate au kae ‘ikai hulu atu ʻene ‘ofa kiate aú ʻi heʻene ‘ofa ki heʻene tamai̇́ mo ʻene faʻeé, mo hono mali̇́, mo ʻene fanaú, pea mo hono fanga tokouá mo hono fanga tuofāfiné, pea naʻá mo ʻene mo‘ui̇́, ʻe ʻikai ʻaupito lava ʻe ia ke hoko ko e tokotaha ako ʻaʻaku."
        },
        {
          "number": "27",
          "text": "Peá ka ʻi ai ha taha ʻoku ʻikai te ne fua hono kolosí ‘o muimui mai kiate au, ʻe ʻikai ʻaupito lava ʻe ia ke hoko ko e tokotaha ako ʻaʻaku."
        },
        {
          "number": "28",
          "text": "Tau lau ko ha taha ‘iate kimoutolu ‘okú naʻe fakakaukau ke ne langa taua. ‘Ikai te ne tomuʻa ta‘utu hifo ‘o fika‘i pē ‘e fiha ʻene fakamolé, mo vakai pē ‘oku fe‘unga ʻene pa‘angá ki hono fakakakato ʻo e ngāue ʻe fai̇́?"
        },
        {
          "number": "29",
          "text": "He kapau te ne kamata ʻene langa tauá, kae ‘ikai te ne lava ke fakakakato, ‘e kata‘i ia ‘e he kakai kotoa pē te nau sio ki ai."
        },
        {
          "number": "30",
          "text": "Peá te nau pehē: ‛Ko e tangatá ni naʻá ne kamata ʻene langá, ka kuo ‘ikai lava ke ne faka‘osi.’"
        },
        {
          "number": "31",
          "text": "Pea kapau ko ha Tuʻi ‘oku teu laka atu ke faitau mo ha tu‘i ‘e taha. ‘Ikai te ne tomuʻa nofo hifo ke fakapapau‘i pē ‘e fe‘unga ʻene kau tau ‘e toko taha manó ke ikuna‘i ʻa ia ‘oku ha‘u mo ʻene kau tau ‘e toko ua mano?"
        },
        {
          "number": "32",
          "text": "Pea kapau te ne pehē ‘e ia ‘e ‘ikai ke ne lava ‘o ikuna‘i hono fili̇́, ‘ikai te ne fekau atu ha kau talafekau ke nau ō ‘o alea melino, lolotonga ʻoku kei mama‘o ʻa e tu‘i ‘e tahá?"
        },
        {
          "number": "33",
          "text": "Pehē foki, kapau he‘ikai ke mou lava ‘o tukuange kotoa ho‘omou koloá, he‘ikai ke mou lava kimoutolu ‘o kau he‘eku kau akó."
        },
        {
          "number": "34",
          "text": "Ko e meʻa ʻaonga ʻa e māsimá. Ka ‘oka mole hono konokoná, pea ‘e fēfē hano toe fakakonokona‘i ia?"
        },
        {
          "number": "35",
          "text": "‘Oku ‘ikai kei ʻaonga ia ki he kelekelé, pē ki he tuʻungavevé, ka ʻoku laku atu ia kituʻa. Ko ia ‘oku lava ‘o fanongó, peá ke ne tokanga ki he meʻa ʻoku ou leaʻaki̇́.”"
        }
      ],
      "15": [
        {
          "number": "1",
          "text": "Pea haha‘o mai kia Si̇̄sū ʻa e kotoa ʻo e kau tānaki tukuhaú mo e kau angahalá ke fanongo malanga ‘iate ia."
        },
        {
          "number": "2",
          "text": "Pea femuhumuhuʻi ai ʻa e kau Fālesi̇́ mo e kau faiako Lao ʻa Mōsesé, ʻo pehē: ‟Ko e siana ko eni̇́, ‘okú naʻe talitali lelei ʻa e kau angahalá, ʻo ne ma‘u me‘atokoni fakataha mo kinautolu!”"
        },
        {
          "number": "3",
          "text": "Pea fai ‘e Si̇̄sū kiate kinautolu ʻa e talanoa fakatātā ko ʻeni̇́:"
        },
        {
          "number": "4",
          "text": "‟Tau pehē ko ha taha ‘iate kimoutolu na‘e ʻi ai ha‘ane fanga sipi ‘e toko teau, pea hē mei ai ha ki‘i toko taha. ‘Ikai te ne tuku ʻa e fanga sipi ʻe toko hivangofulu mā hivá ʻi honau kaikai‘angá, ka naʻe ʻalu atu ‘o kumi ʻa e sipi na‘e heé, kae ‘oua leva kuó ne ma‘u ia?"
        },
        {
          "number": "5",
          "text": "Peá ka ma‘u leva ia, pea ʻokú ne fua hake ia ʻo ʻai ki hono umá kuó ne fiefia lahi."
        },
        {
          "number": "6",
          "text": "Pea naʻe ʻalu atu ki hono ʻapi̇́, ʻo ne toki ui mai hono ngaahi maheni̇́ mo hono ngaahi kaungā‘api̇́ ‘o tala kiate kinautolu, ‘Mou omi ke tau fakafiefia! He kuo toe ma‘u mai ʻeku sipi na‘e heé!”"
        },
        {
          "number": "7",
          "text": "ʻOkú ou talaatu kiate kimoutolu: ‟‘E pehē tofu pē ʻa e lahi ʻa e fiefia ʻi he langi̇́ ʻi he fakatomala ha toko taha, ʻi ha toko hivangofulu mā hiva ‘oku ‘ikai ha fiemaʻu ke nau fakatomala.”"
        },
        {
          "number": "8",
          "text": "‟Pea tau pehē ko ha fine‘eiki na‘e ʻi ai ʻene pa‘anga siliva ‘e hongofulu, pea ʻiloangé kuo mole haʻane pa‘anga siliva ‘e taha. ‘Ikai te ne tutu ʻene māamá, pea tafi hono falé ‘o kumi fakamātoato kae‘oua leva kuó ne ma‘u ʻene pa‘anga na‘e molé?"
        },
        {
          "number": "9",
          "text": "Pea ʻi heʻene maʻu iá, ʻokú ne ui mai leva hono ngaahi maheni̇́ mo hono ngaahi kaungā‘api̇́ ‘o tala kiate kinautolu, ‘Tau fakafiefia muʻa! He ko ʻeni kuo maʻu ʻeku pa‘anga na‘e molé!”"
        },
        {
          "number": "10",
          "text": "ʻOkú ou talaatu: ‟‘E pehē tofu pē ʻa e fiefia ʻa e kau ʻāngeló ʻa e ʻOtuá ʻi ha fakatomala ʻa ha foʻi angahala ʻe toko taha.”"
        },
        {
          "number": "11",
          "text": "Pea toe fai ‘e Si̇̄sū kiate kinautolu mo e fo‘i talanoa fakatātā ko eni̇́: ‟Lau tokua na‘e ʻi ai ha tangata mo hano ongo foha."
        },
        {
          "number": "12",
          "text": "Pea lea ange ʻe he foha si‘i̇́ ki heʻene tangata‘eiki̇́, ‛Tuku mai muʻa hoku ʻinasi̇́ ʻi ho‘o koloá.’ Ko ia naʻe hanga ‘e he tangata‘eiki̇́ ‘o vaeua ʻene koloá maʻa hono ongo fohá."
        },
        {
          "number": "13",
          "text": "Pea fuoloa pē si‘i mei ai, naʻe fakamā‘opo‘opo kotoa ‘e he foha si‘i̇́ hono ʻinasi he koloá, ʻo ne fetukutuku atu ki ha fonua mama‘o, ‘o naʻe fakamoleki ai ʻene koloá he mo‘ui fakalusá."
        },
        {
          "number": "14",
          "text": "Pea ʻi he ʻosi kotoa ʻene koloá, naʻe tō ha fu‘u honge he fonuá, pea kuo ‘ikai ke ne toe ma‘u ha meʻa ke kai."
        },
        {
          "number": "15",
          "text": "Pea ʻalu leva ia ‘o ngāue totongi ki ha tangata he fonua ko iā. Pea fekau ‘e he tangatá, ke ne ʻalu ki heʻene ngoueʻangá, ‘o tokanga‘i ʻene fanga puaká."
        },
        {
          "number": "16",
          "text": "Pea naʻe faʻa faka‘amu ʻe ia ke ne kai mai ʻa e me‘akai ʻa e fanga puaká, ka na‘e ‘ikai ke ‘oange ‘e ha taha ha meʻa ke ne kai."
        },
        {
          "number": "17",
          "text": "Pea faifai pea haʻu kiate ia hono ʻatamai̇́, pea naʻe toki pehē: ‛‘Oku tokolahi pē ʻa e kau ngāue ʻa ʻeku tangata‘eiki̇́, ka ʻoku nau kai pea toe pē, ka ko ʻeni te u mate au heni he fiekaiá."
        },
        {
          "number": "18",
          "text": "Te u tuʻu ʻo foki ki he‘eku tangata‘eiki̇́ ‘o talaange, ‘E Tamai, kuo u faiangahala ki he ‘Otuá ʻi langi, pea kiate koe foki."
        },
        {
          "number": "19",
          "text": "‘Oku ‘ikai kei taau ke lau au ko ho foha. Ka ke lau pē muʻa au ko e toko taha ʻi ho‘o kau ngāue totongi̇́.’"
        },
        {
          "number": "20",
          "text": "Pea tuʻu hake ia ʻo ne ʻalu atu ke foki ki heʻene tangata‘eiki̇́. Kae lolotonga ʻene kei mamaʻó, naʻe mamata kiate ia ‘e heʻene tangata‘eiki̇́ pea ake ʻa e ʻofá ʻi hono lotó, ‘o naʻe lele atu ‘o fā‘ofua mo ‘uma kiate ia."
        },
        {
          "number": "21",
          "text": "Pea lea ange hono fohá kiate ia, ‛ʻE tamai, kuo u faiangahala ki he ‘Otuá ʻi langi, pea mo koe foki. Pea ‘oku ‘ikai kei taau ke lau au ko ho foha.’"
        },
        {
          "number": "22",
          "text": "Ka naʻe tala ‘e he tangata‘eiki̇́ ki heʻene kau ngāué, ‛Mou fakavavevave ‘o to‘o mai ʻa e pulupulu fakalāngilangi ‘o ‘ai kiate ia. Pea ‘ai ha mama ki hono nimá mo ha sū ki hono vaʻé."
        },
        {
          "number": "23",
          "text": "Pea taki mai mo e ki‘i pulu sino tahá ‘o tāmateʻi ke tau kai fakafiefia."
        },
        {
          "number": "24",
          "text": "He ko hoku foha ʻeni na‘e maté kuo toe moʻui, na‘e hē, ka kuo toe foki mai.’ Pea ko ia naʻe kamata leva ʻenau fakafiefiá."
        },
        {
          "number": "25",
          "text": "Kae lolotonga iá ‘oku kei ʻi ‘uta e foha lahi̇́. Pea ʻi heʻene foki atu ‘o fakaofiofi atu ki ‘api̇́, naʻá ne fanongo ki he hiva mo e fakafiefiá."
        },
        {
          "number": "26",
          "text": "Pea naʻe ui ange ʻa e tamaio‘eiki ‘e taha ʻi honau ‘api̇́, ‘o naʻe ʻeke ki ai pē ko e hā ʻa e meʻa ‘oku hokó."
        },
        {
          "number": "27",
          "text": "Pea naʻe talaange kiate ia, ‛Ko ho tehiná, kuo foki mo‘ui mai ki ʻapi. Pea kuo tāmateʻi ‘e ho‘o tangata‘eiki̇́ ʻa e ki‘i pulu sino tahá koeʻuhi̇̄ ko ʻene toefoki moʻui mai̇́.’"
        },
        {
          "number": "28",
          "text": "Pea ‘ita lahi ai ia, ʻo ‘ikai ke ne fie hū ki fale. Ko ia naʻe hū kituʻa ʻa e tangata‘eiki̇́ ‘o fakakolekole kiate ia ke ne hū ange muʻa ki fale."
        },
        {
          "number": "29",
          "text": "Kae talitu‘u pē ʻe ia ki heʻene tangata‘eiki̇́, ʻo pehē: ‛Ko e ta‘u ʻeni ‘e fiha ʻeku ngāue kiate koe ‘o hangē ha pōpulá, mo fakaongo ai pē kiate koe! Kae hala‘atā ke ke tuku mai ha ki‘i kosi ke u fakafiefia ʻaki mo hoku ngaahi kaungāmeʻá."
        },
        {
          "number": "30",
          "text": "Ka ʻi he foki mai leva ho foha ko ē naʻá ne maumauʻi noa ho‘o pa‘angá he kau fe‘auaki, kuó ke tu‘utu‘uni ke tāmate‘i ʻa e ki‘i pulu faka‘ofo‘ofa tahá, mo fai ha kātoanga fakafiefia kiate ia.’"
        },
        {
          "number": "31",
          "text": "Pea pehēange ‘e he tangata‘eiki̇́, ‛Si‘oku foha. Ko koé, ‘okú ta nofo ma‘u pē, pea ko ʻeku meʻa kotoa pē, ko ho‘o meʻa."
        },
        {
          "number": "32",
          "text": "Ka ʻoku totonu pē ke tau fiefia mo fai kātoanga koeʻuhi̇̄ ko ho tehina na‘e maté, kuo toe mo‘ui; na‘e mole, ka kuo toe maʻu mai ia.’”"
        }
      ],
      "16": [
        {
          "number": "1",
          "text": "Pea toe fai foki ‘e Si̇̄sū mo e talanoa fakatātā ko ʻeni̇́ ki heʻene kau akó: ‟Na‘e ʻi ai ha tangata koloaʻia, ʻa ia naʻe lāunga‘i mai ki ai, ‘oku kai ‘e heʻene tangata tauhi koloá, ʻene koloá."
        },
        {
          "number": "2",
          "text": "Ko ia, naʻe ui mai ʻe he tangata koloaʻiá ʻene tauhi koloá, pea naʻe ʻeke ange, ʻo pehē: ‛Ko e hā ʻa e meʻa ko ʻeni kuo fakahā mai kiate au, ‘o kau kiate koé? ʻOmai ha fakamatala hoʻo ngaué, he ko eni, he‘ikai te ke kei hoko ko ʻeku tauhi koloa.’"
        },
        {
          "number": "3",
          "text": "Pea pehē ‘e he tauhi koloá ʻi hono lotó, ‛Ko e hā nai ʻeku meʻa ‘e fai he taimi ni̇́? He ko ʻeni ‘e tuli au, ʻe hoko pulé, mei̇́ he ngāué! Ka ‘oku ou nima mamahi he ngoué, pea ʻoku ou mā foki he kolekolé.’"
        },
        {
          "number": "4",
          "text": "Ko eni, ‘oku ou ʻiloʻeku meʻa ke fai̇́, koeʻuhi̇̄ ka tuli au he ngāué, pea ʻe kei tali lelei pē au ‘e he kakai̇́, ki honau ngaahi ‘api̇́."
        },
        {
          "number": "5",
          "text": "Ko ia, naʻá ne ui tahataha mai leva ʻa e kakai na‘e mo‘ua ki he tangata koloa‘iá, ʻo ne fehu‘i ange ki he ‘uluaki̇́, ‛Naʻe fiha ho mo‘ua ki hoku pulé?’"
        },
        {
          "number": "6",
          "text": "Pea talaange ‘e he toko taha ko iā, ‛Ko e hina lolo ‘ōlive ‘e teau.’ Pea naʻe talaange kiate ia, ‛Ha‘u vave ‘o ‘atu ʻa e tohi mo‘uá, peá ke nofo hifo ʻo tohi ai, ko e hina pē ‘e nimangofulu!’"
        },
        {
          "number": "7",
          "text": "Hili ia, pea naʻe toe fehu‘i ange ki ha tangata ko hono uá, ‛‘Oku fiha ho mo‘uá ‘ou?’"
        },
        {
          "number": "8",
          "text": "Pea mālie‘ia ʻaupito ʻa e tangata koloʻiá heʻene tauhi koloa kākaá, koe‘uhi̇̄ ko ʻene poto he fakakaukaú. He ʻoku poto ange ʻa e kakai ‘o maama ko ʻeni̇́ he kakai ‘o e māama kahaʻú, ʻi hono fakakaukauʻi ʻo e kahaʻú!"
        },
        {
          "number": "9",
          "text": "Ko ia ʻoku tala moʻoni atu kiate kimoutolu, Mou faka‘aonga‘i ʻa e koloa fakamāmani̇́ ke ma‘u ʻaki mai ha mou ngaahi kaungāmeʻa koeʻuhi̇̄ ʻoka ‘osi ʻa e koloa ko iā, pea talitali fiefia kimoutolu ki he nofoʻanga ta‘engatá."
        },
        {
          "number": "10",
          "text": "Ka ai ha taha ‘oku falala‘anga ʻi ha meʻa si‘isi‘i̇, ‘e falala‘anga foki ia ʻi ha meʻa lahi peá ka ai ha taha ‘oku faihala ʻi ha meʻa siʻi̇, ‘e faihala foki ia ʻi ha meʻa lahi."
        },
        {
          "number": "11",
          "text": "Ko ia, kapau ‘oku ‘ikai ke mou falala‘anga ʻi hono ngāueʻaki ʻa e koloa fakamāmani̇́, pea ko hai te ne fie fakafalala atu ʻa e koloa mo‘oni̇́?"
        },
        {
          "number": "12",
          "text": "Pea kapau ‘oku ‘ikai ke mou falalaʻanga ʻi he tauhi ʻo e koloa kehé, pea ko hai te ne fie foaki atu ha koloa ma‘amoutolu pē?"
        },
        {
          "number": "13",
          "text": "‘E ‘ikai lava ‘e ha tamaio‘eiki ‘o fakaongoongo ki ha ongo ʻeiki ‘e toko ua. He kuo pau ke ne fehiʻa ki he taha kae ʻofa ki he taha, pea te ne faimoʻoni ki he taha kae faikākā ki he taha. ‘Oku taʻemalava ke mou fakatou tauhi ki he ‘Otuá pea mo e koloá.”"
        },
        {
          "number": "14",
          "text": "Pea kau Fālesi, ʻa ia naʻa nau ʻofa ki he paʻanga, naʻa nau fanongo ki he lau ko ia ʻa Sīsuú, pea nau manuki ki ai."
        },
        {
          "number": "15",
          "text": "Pea pehēange ‘e Si̇̄sū kiate kinautolu: ‟‘Oku mou fai maʻu pē ke hā lelei ki he sio ʻa e kakai̇́, ka ‘oku ʻafioʻi ʻe he ‘Otuá ia ʻa e anga homou lotó. He ko e ngaahi meʻa ‘oku hā mahu‘inga ki he sio ʻa e kakai̇́ ‘oku ‘ikai hano mahu‘inga ʻoʻona ki he ʻafio mai ʻa e ‘Otuá."
        },
        {
          "number": "16",
          "text": "Ko e Lao ʻa Mōsesé mo e ngaahi Tohi ʻa e kau Palōfitá naʻa nau lea ʻo aʻu mai kia Sione. Pea hili ʻa e taimi ko iā, kuo malanga ʻaki ʻeni ʻa e Pule‘anga ‘o e ‘Otuá, pea ʻoku nimamoeva‘e ʻa e taha kotoa ke hū ki ai."
        },
        {
          "number": "17",
          "text": "‘E faingofua ange ke mole ʻa e langi̇́ mo māmani ʻi ha mole ha foʻi koma pē piliote ‘e taha ‘o e Folofolá."
        },
        {
          "number": "18",
          "text": "Ko ia kotoa pē ʻe vete mo hono mali̇́ pea naʻe toe mali mo ha taha kehe, ʻokú ne feʻauaki, pea ko e tangata ʻe toe mali mo ha fefine kuo vete mo hono mali̇́, ʻokú ne feʻauaki.”"
        },
        {
          "number": "19",
          "text": "Pea na‘e ʻi ai ha tangata tu‘umālie pea teunga fakaʻofoʻofa mo kai kātoanga he ʻaho kotoa pē."
        },
        {
          "number": "20",
          "text": "Pea ai foki mo ha motuʻa masiva, ko Lāsalosi hono hingoá, naʻe faʻa nofo atu ʻi he veʻe matapā ki hono ʻapi̇́, ʻa ia naʻe papala kotoa siʻono sinó."
        },
        {
          "number": "21",
          "text": "Pea faka‘amu ʻa Lāsalosi ke kai mai he ngaahi momo naʻe ngangana ki he lalo tēpile ʻa e tangata tu‘umālié. He ko e fanga kulii̇́ foki naʻa nau ʻemo hono papalá."
        },
        {
          "number": "22",
          "text": "Pea faifai, pea mate ʻa e tangata masivá, pea naʻe ‘ave ia ‘e he kau ʻāngeló ke nofo ʻi he tafatafa ʻaki ‘o ʻĒpalahamé. Pea mate mo e tangata tu‘umālié foki, pea tanu ia."
        },
        {
          "number": "23",
          "text": "Pea ʻi heʻene ʻi heli̇́, ‘o faingataʻaʻia lahi ai̇́, naʻá ne sio hake, ‘oku ʻasi mama‘o mai ʻa ʻĒpalahame pea mo Lāsalosi ʻoku nofo ʻi hono tafatafa‘aki̇́."
        },
        {
          "number": "24",
          "text": "Pea naʻe kaila atu ia kia ʻĒpalahame: ‟Tangataʻeiki ʻĒpalahame, ʻaloʻofa mai kiate au! Fekau ange muʻa ʻa Lāsalosi ke unu hono muʻatuhú he vai̇́ ‘o ʻai mai ke fakamokomoko ʻaki hoku ʻeleló ni, he ‘oku ou faingataʻaʻia ‘aupito he afi ko eni̇́.”"
        },
        {
          "number": "25",
          "text": "Ka naʻe tali ʻa ʻĒpalahamé ki ai: ‟Tangata, manatu‘i naʻá ke ma‘u ʻe koe ʻa e meʻa lelei kotoa pē, ʻi ho‘o kei mo‘ui̇́! Pea ko Lāsalosi, naʻá ne ma‘u ʻa e ngaahi kovi̇́. Ka ko eni, ʻi he feituʻu ni, kuo maʻu nonga ia ka ke maʻu ʻe koe ʻa e mamahi̇́."
        },
        {
          "number": "26",
          "text": "Pea ʻāsili ai̇́, he kuo ʻosi fokotuʻu ha fuʻu lilifa ʻi hotau vahaʻá koeʻuhi̇̄ ke ʻoua pē naʻa toe lava ha taha ia ‘o laka atu mei heni ki hena, pē laka mai mei hena ki heni.”"
        },
        {
          "number": "27",
          "text": "Pea pehē mai ‘e he tangata tu‘umālié: ‟Tangataʻeiki, kapau ko iā pea ʻoku ou kole ke ke fekau atu muʻa ʻa Lāsalosi ke ʻalu ki homau ‘api̇́,"
        },
        {
          "number": "28",
          "text": "He ʻoku ʻi ai hoku ngaahi tokoua ai ‘e toko nima, ke ne fakatokanga kiate kinautolu ke ‘oua naʻá nau toe haʻu mo kinautolu foki ki he feitu‘u fakamamahi ko eni̇́.”"
        },
        {
          "number": "29",
          "text": "Ka naʻe pehē ange ‘e ʻĒpalahame: ‟‘Oku nau maʻu pē ʻa e ngaahi Tohi ʻa Mōsesé pea mo e kau Palōfitá. ʻOku taau ke nau tokanga muʻa ʻo fakaongo ki ai.”"
        },
        {
          "number": "30",
          "text": "Pea pehēange ‘e he tangata tu‘umālié: ‟‘Ikai! ‘E Tangataʻeiki ʻĒpalahame, ka ‘okapau ‘e toefoki atu ha taha mei he maté kiate kinautolu, te nau fakatomala ʻo tafoki ki he ‘Otuá.”"
        },
        {
          "number": "31",
          "text": "Ka naʻe pehēange ‘e ʻĒpalahame ki ai: ‟Kapau ‘e ‘ikai ke nau tokanga ki he lau ʻa Mōsese mo e kau palōfitá, he‘ikai ‘aupito lava ke fakalotoʻi kinautolu neongo ʻe toetuʻu ha taha mei he maté.”"
        }
      ],
      "17": [
        {
          "number": "1",
          "text": "Pea pehēange ‘e Si̇̄sū ki he‘ene kau akó: ‟‘E ʻi ai ma‘u pē ha ngaahi meʻa fakatupu angahala ki he kakai̇́, ka ʻoku malaʻia ʻa e toko taha ‘e tupu mei ai ʻa e angahalá."
        },
        {
          "number": "2",
          "text": "Na‘e mei sai ange kiate ia, ʻokapau naʻe nono‘o ha fu‘u makakafu ʻi hono kiá, pea li̇̄ ia ki he moana lolotó, heʻene hoko ko e fakatupu angahala ki ha taha ʻo e faʻahinga iiki̇́ ni ʻoku lotú."
        },
        {
          "number": "3",
          "text": "Ko ia, mou tokanga kiate kimoutolu. Kapau ʻe fai ʻe ha taha ʻi he kāingalotú, ha angahala, pea mou fakatonutonu ia. Peá ka naʻe ka fakatomala ai, pea fakamolemole‘i ia."
        },
        {
          "number": "4",
          "text": "Pea kapau ʻe faikovi kiate koe ha taha ‘o tu‘o fitu he ʻaho pea tuʻo fitu ai pē ʻene toutou pehē atu kiate koe, ‘Oku ou fakatomala, ke ke fakamolemole‘i pē ia.”"
        },
        {
          "number": "5",
          "text": "Pea pehēange ʻa e kau ʻApositoló ki he ʻEiki̇́: ‟Ke ke fakalahi ange muʻa ʻemau tui̇́!”"
        },
        {
          "number": "6",
          "text": "Pea folofola ange ʻa e ʻEiki̇́: ‟Kapau na‘e lahi tatau ho‘omou tui̇́ mo ha tenga‘i mūsita, pea ‘e lava pē ke mou pehē ki he fu‘u molipeli ko eni̇́, Mataʻaki koe pea hiki ʻo tō ʻi tahi, pea ‘e talangofua ia kiate kimoutolu."
        },
        {
          "number": "7",
          "text": "Pea ko hai ‘iate kimoutolu, ‘e foki mai ha‘ane tamaio‘eiki ki ʻapi, ‘oka hili ha‘ane palau pē tauhisipi ʻi ‘uta, peá ke pehēange ki ai, Ha‘u ā ki fale ‘o ma‘u ha‘o me‘atokoni?"
        },
        {
          "number": "8",
          "text": "ʻIkai te ke tomuʻa talaange, Haʻu ‘o teuteu mai ʻeku me‘atokoni̇ efiafi̇́ peá ke fetongi ho valá ‘o teuteu ʻa e tēpilé, ka u kai au mo inu peá ka hili iá, peá ke toki kai koe mo inu?"
        },
        {
          "number": "9",
          "text": "He ‘e toe fakamālōʻia makehe koā ha tamaio‘eiki koe‘uhi̇̄ ko ʻene fai pē ʻa e ngaahi meʻa naʻe totonu ke ne fai̇́?"
        },
        {
          "number": "10",
          "text": "Pehē foki mo kimoutolu. ʻOka lava kotoa ʻa e ngaahi ngāue na‘e totonu ke mou fai̇́, peá ke mou toki pehē: Ko e kau tamaioʻeiki taʻetaau pē ʻa kimautolu, kuo mau fai pē ʻa e fatongia naʻe totonu ke mau fai̇́.”"
        },
        {
          "number": "11",
          "text": "Pea lolotonga ʻa e kei fononga atu ʻa Si̇̄sū ki Selusalemá, naʻá ne fou atu ʻi he kauʻā fonua ‘o Samēlia mo Kāleli̇́."
        },
        {
          "number": "12",
          "text": "Pea ʻi heʻene fakaofiofi atu ki ha ki‘i kolo ai, naʻe fakafetaulaki mai kiate ia ha kau kilia ‘e toko hongofulu, ʻoku nau tutuʻu mai pē mei he mama‘ó,"
        },
        {
          "number": "13",
          "text": "Pea nau kaila leʻolahi mai kiate ia ʻo pehē: ‟ʻEiki Si̇̄sū, ke ke meesi mai muʻa kiate kimautolu.”"
        },
        {
          "number": "14",
          "text": "Pea ʻi he mamata atu ʻa Si̇̄sū kiate kinautolú, naʻá ne folofol: ‟Mou ō atu, ʻo fakahā kimoutolu ki he kau taulaʻeiki̇́.” Pea ʻoku pehē: lolotonga ʻenau kei fononga atú, kuo fakamaʻa honau kiliá."
        },
        {
          "number": "15",
          "text": "Pea ʻi he fakatokanga‘i hifo ‘e ha toko taha ‘iate kinautolu, tā kuo maʻa hono kiliá, naʻá ne foki mai mo ne fakafeta‘i le‘olahi ki he ‘Otuá."
        },
        {
          "number": "16",
          "text": "Pea naʻe tō foʻohifo atu ki he va‘e ‘o Si̇̄suú ‘o fakamālō ange kiate ia. Pea ko e tangata Samēlia ia."
        },
        {
          "number": "17",
          "text": "Pea tali ‘e Si̇̄sū: ‟‘Ikai koā ko e toko hongofulu na‘e fakamaʻá? Pea ko e fē ʻa e toko hivá ia ko eé?"
        },
        {
          "number": "18",
          "text": "Kuo ʻikai koā ha taha ke ne fie foki mai ʻo fakamālōʻia ʻa e ʻOtuá, ka ko e muli pē ko ʻeni̇́?”"
        },
        {
          "number": "19",
          "text": "Pea naʻe folofola kiate ia: ‟Tu‘u hake ʻo ʻalu. Kuo fakamo‘ui koe koe‘uhi̇́ ko ho‘o tui̇́.”"
        },
        {
          "number": "20",
          "text": "Pea na‘e fehu‘i ange ‘e ha kau Fālesi kia Si̇̄sū, pē ‘e hoko fakakū mai ʻa e Pule‘anga ‘o e ‘Otuá. Pea tali ‘e Si̇̄sū: ‟ʻE ʻikai hokomai ʻa e Pule‘anga ‘o e ‘Otuá ʻi ha founga ʻe ala ke te mamata ki ai."
        },
        {
          "number": "21",
          "text": "Pea ʻe ‘ikai lava ke pehē ‘e ha taha, ‛Ko ʻeni ia! Sio mai ki heni!’ pē ‛Ko ʻena ia! Sio atu ki hē!’ He ko e Pule‘anga ‘o e ‘Otuá ‘oku ʻi homou lotolotongá.”"
        },
        {
          "number": "22",
          "text": "Pea toe pehēange ‘e Si̇̄sū ki he kau akó: ‟‘E hokomai ha taimi, ʻa ia te mou faka‘amu ai ke mou mamata ki ha fo‘i ʻaho pē ‘e taha ʻo e Foha ‘o e Tangatá, ka he‘ikai te mou lava."
        },
        {
          "number": "23",
          "text": "Pea ʻe pehēatu ‘e he kakai̇́, ‛Ko ʻena ia! Sio atu ki hena!’ pē ‛Ko ʻeni ia! Sio mai ki heni!’ kae ʻoua ʻaupito naʻa mou muimui ki ai pē kumi ki ai."
        },
        {
          "number": "24",
          "text": "He ko e hokomai ʻa e ʻaho ʻo e Foha ‘o e Tangatá ʻe hangē tofu pē ko e ʻuhilá ʻene tapa ʻo maamangia ai ʻa e langi̇́, mei hono tuliki ʻe taha ki hono tuliki ʻe taha."
        },
        {
          "number": "25",
          "text": "Ka kuo pau ke tomuʻa fakamamahi‘i lahi ia pea fakasi̇̄tuʻaʻi ia ‘e he kakai ‘o e kuonga ko eni̇́."
        },
        {
          "number": "26",
          "text": "Pea hangē tofu pē ko e meʻa naʻe hoko he kuonga ‘o Noá, ʻe pehē tofu pē ʻene hoko, ʻi he ngaahi ʻaho ʻo e Foha ʻo e Tangatá."
        },
        {
          "number": "27",
          "text": "He na‘e kai, mo inu, mo alea mali ʻa e kakai̇́ ʻo aʻu pē ki he ʻaho ʻo e fakahekeheka ʻa Noa ki he ʻAʻaké. Pea tō leva ʻa e lōmaki ki he fonuá ‘o nau melemo kotoa ai."
        },
        {
          "number": "28",
          "text": "Naʻe pehē pē foki mo e meʻa na‘e hoko he kuonga ‘o Loté. Na‘e kai pē mo inu ʻa e kakai̇́ pea nau fakatau koloa mai mo fakatau koloa atu pea nau tō ngoue, mo langa fale."
        },
        {
          "number": "29",
          "text": "Ka ʻi he ʻaho pē na‘e mavahe ai ʻa Lote mei Sōtomá, naʻe tō hifo ha ʻuha afi mo ha maka vela mei he langi̇́, ‘o nau mate kātoa ai."
        },
        {
          "number": "30",
          "text": "‘E pehē tofu pē ʻi he ʻaho ‘e hāʻele mai ai ʻa e Foha ʻo e Tangatá."
        },
        {
          "number": "31",
          "text": "ʻOka hokomai ʻa e ʻaho ko iā, ʻoku ʻi ai ha taha ‘oku nofo he funga ʻato hono falé, peá ke ‘oua te ne toe hifo ke to‘o ha meʻa mei lotofale. Pehē foki, ka ai ha taha ‘oku ʻi ‘uta, ke ʻoua naʻá ne toe foki ki kolo ke ʻomai ha meʻa mei ai."
        },
        {
          "number": "32",
          "text": "Manatu‘i ʻa e meʻa na‘e hoko ki he hoa ‘o Loté."
        },
        {
          "number": "33",
          "text": "Ko ia ‘e feinga ke fakahaofi ʻene mo‘ui̇́, ko ʻene tuku ia ke mole ʻene mo‘ui̇́. Pea ko ia ‘e loto ke mole ʻene mo‘ui̇́, ko ʻene fakahaofi̇́ ia."
        },
        {
          "number": "34",
          "text": "‘Oku ou tala moʻoni atu, ʻi he pō ko iā, ʻe ai ha toko ua te na tākoto ʻi ha mohenga pē ʻe taha pea ‘e ‘ave ʻa e taha kae tuku pē ʻa e taha."
        },
        {
          "number": "35",
          "text": "ʻE ai ha ongo fafine, te na feimeʻatokoni fakataha, pea ‘e ‘ave ʻa e taha kae tuku pē ʻa e taha."
        },
        {
          "number": "37",
          "text": "Pea ʻeke ange ‘e he kau ako ‘o pehē: ‛Ko e fē feituʻu ‘e hoko ai ʻa e ngaahi meʻa ko iā, ʻEiki?’ Pea tali ‘e Si̇̄sū, Ko e feitu‘u ‘oku li̇̄ ki ai ha ʻangaʻanga, ‘e fakapotanga ki ai ʻa e fanga ‘i̇̄kalé,”"
        }
      ],
      "18": [
        {
          "number": "1",
          "text": "Pea fai ‘e Si̇̄sū ha talanoa fakatātā ki he‘ene kau akó, ko ʻene fakahinohino kinautolu ke nau lotu ma‘u pē ʻo ‘oua ‘e fiu he faʻa lotú,"
        },
        {
          "number": "2",
          "text": "Pea naʻe pehē: ‟Na‘e ʻi ai ha fakamaau ʻi ha ki‘i kolo ‘e taha. Pea ko e fakamāau ko iā na‘e ‘ikai ke ne ʻapasia ki he ‘Otuá, pē te ne toka‘i ha taha."
        },
        {
          "number": "3",
          "text": "Pea na‘e ʻi ai foki ha uitou he kolo ko iā, na‘e faʻa ʻalu ‘o tangi ange ki he fakamāaú, ʻo pehē: ‛Ke ke fai muʻa ʻa e fakamaau totonú ʻi hoku vā mo hoku fili̇́!’"
        },
        {
          "number": "4",
          "text": "Pea na‘e fuoloa mo e ta‘etali ‘e he fakamāaú ʻa e kole ʻa e uitoú. Kae faifai̇́ pea naʻe pehē ʻi hono lotó, ‛Neongo ‘oku ‘ikai ha‘aku momo‘i ʻapasia ki he ‘Otuá, pē te u tokaʻi ha taha;"
        },
        {
          "number": "5",
          "text": "Ka koeʻuhi̇̄ ko e toutou tuʻu mai ʻa e uitou ko eni̇́, te u fai maʻana ʻa e fakamaau totonú, naʻa ‘ikai tuku ʻene toutou fakahoha‘asi aú pea u pāhia ai.’”"
        },
        {
          "number": "6",
          "text": "Pea folofola ʻa e ʻEiki̇́: ‟Mou fanongo ange ā ki he lau ʻa e fakamaau faikovi ko eni̇́."
        },
        {
          "number": "7",
          "text": "Pea ʻe ʻikai koā ke fai ‘e he ‘Otuá ʻa e fakamaau totonú ki heʻene kakai fili̇́, ʻa ia ‘oku nau lotu kiate ia he ʻaho mo e pō, neongo ʻene faituai kiate kinautolú?"
        },
        {
          "number": "8",
          "text": "‘Oku ou tala moʻoni atu kiate kimoutolu, ʻe vave pē ʻene fai ʻa e fakamaau totonú kiate kinautolú. Ka ‘oka hoko mai ʻa e Foha ‘o e Tangatá ki māmani, te ne kei ma‘u ha kakai ‘oku tui pehē?”"
        },
        {
          "number": "9",
          "text": "Pea naʻá ne fai mo e talanoa fakatātā ko eni̇́, ke fanongo ki ai ʻa e kakai naʻe falala heʻenau mā‘oni‘oni ʻanautolú pē, ka nau sio lalo ki he kakai kehé."
        },
        {
          "number": "10",
          "text": "‟Tokua na‘e ʻalu hake ha ongo tangata ki he Temipalé, ke fai ha‘ana lotu. Ko e toko taha ko ha Fālesi, pea ko e toko taha ko ha tangata tānaki tukuhau."
        },
        {
          "number": "11",
          "text": "Pea tu‘u mavahe atu ʻa e Fālesi̇́ ‘o fai ai ʻene lotú, ʻo ne pehē: ‛‘E ‘Otua, ‘oku ou fakamālō atu ʻi he ‘ikai te u hangē ko e kakai kehé, ʻo mānumanu, pē kākā, pē fe‘auaki, pea ‘ikai foki ke u hangē ko e motuʻa tānaki tukuhau ko eni̇́."
        },
        {
          "number": "12",
          "text": "‘Oku ou ‘aukai tuʻo ua ʻi he uike, pea u foaki ʻa e vahe hongofulu ‘o e koloa kotoa ‘oku ou ma‘u!’"
        },
        {
          "number": "13",
          "text": "Ka ko e tangata tānaki tukuhaú, naʻá ne tuʻu pē mei he mama‘ó, ʻo ʻikai te ne faʻa lava ke hiki hake hono matá ʻo sio ki langi, pea mamahi moʻon hono lotó, ʻo ne pehē: ‘E ʻOtua, ke ke fakamolemoleʻi ange muʻa au, he ko e angahala.”"
        },
        {
          "number": "14",
          "text": "‟‘Oku ou tala moʻoni atu kiate kimoutolu, na‘e foki ʻa e tangatá ko iā ki hono ‘api̇́, kuó ne maʻu ʻa e fakatonuhia mei̇́ he ʻOtua. He ko ia kotoa pē ‘okú naʻe hiki hake iá, ‘e fakamā‘ulaloʻi. Ka ko ia kotoa pē ‘okú naʻe fakatōkilaloʻi iá, ‘e fakalāngilangi‘i.”"
        },
        {
          "number": "15",
          "text": "Pea na‘e ʻi ai ha mātuʻa naʻa nau fetuku mai ʻenau fānaú kia Si̇̄sū, ke ne tāpuaki‘i. Pea ʻi he mamata ki ai ʻa e kau akó, naʻa nau tafulu‘i kinautolu."
        },
        {
          "number": "16",
          "text": "Ka naʻe ui mai ‘e Si̇̄sū ʻa e longa‘i fānaú kiate ia, ʻo ne pehē: ‟Tuku pē ke ōmai kiate au ʻa e longa‘i fānaú ʻo ʻoua ‘e ta‘ofi kinautolu, he ko e Pule‘anga ‘o e ‘Otuá, ʻoku maʻae faʻahinga ʻoku hangē ko e fānaú."
        },
        {
          "number": "17",
          "text": "‘Oku ou tala moʻoni atu kiate kimoutolu, kapau ʻe ‘ikai ke mou tali ʻa e Puleʻanga ʻo e ʻOtuá hangē ha fānau iikí, he‘ikai ‘aupito te mou lava ke hū ki ai!”"
        },
        {
          "number": "18",
          "text": "Pea na‘e ʻi ai ha tangata mei he houʻeiki̇́ naʻá ne fehu‘i ange kiate ia, ʻo pehē: ‟Tangata‘eiki lelei, Ko e hā te u fai ka u ma‘u ai ʻa e mo‘ui ta‘engatá?”"
        },
        {
          "number": "19",
          "text": "Pea pehēange ‘e Si̇̄sū ki ai: ‟Ko e hā ‘okú ke ui ai au ko e lelei̇́? Ko e ‘Otuá pē taha ‘oku lelei̇́."
        },
        {
          "number": "20",
          "text": "‘Okú ke ʻiloʻi pē ʻa e ngaahi fekaú, ‛‘Oua naʻá ke fe‘auaki. ‘Oua naʻá ke fakapō. ‘Oua naʻá ke kaihaʻa. ‘Oua naʻá ke fakamo‘oni loi. Faka‘apa‘apa ki ho‘o tamai̇́ mo ho‘o fa‘eé.’”"
        },
        {
          "number": "21",
          "text": "Pea pehēange ‘e he tangatá: ‟Talu ʻeku kei si‘i mo ʻeku tauhi ʻa e ngaahi fekau ko eni̇́.”"
        },
        {
          "number": "22",
          "text": "Pea ʻi he fanongo ‘e Si̇̄sū ki ai̇́, naʻá ne pehēange kiate ia: ‟‘Oku toe pē ha meʻa ‘e taha ke ke fai! ʻAlu ‘o fakatau atu kotoa ʻa e koloa ‘okú ke ma‘ú, pea foaki hono paʻangá maʻae masivá, pea te ke ma‘u ha fuʻu koloa ʻi langi, peá ke ha‘u ‘o muimui kiate au.”"
        },
        {
          "number": "23",
          "text": "Pea ʻi heʻene fanongo ki ai̇́, naʻá ne loto mamahi ‘aupito ai, he ko e tangata ia na‘e lahi ʻene koloá."
        },
        {
          "number": "24",
          "text": "Pea vakai atu ʻa Si̇̄sū ‘oku mata mamahi ‘aupito ʻa e tangatá, ʻo ne pehēange: ‟‘Oku faingataʻa ‘aupito ke hū ha taha koloa‘ia ki he Pule‘anga ‘o e ‘Otuá."
        },
        {
          "number": "25",
          "text": "He ko hono mo‘oni̇́, ‘oku faingofua ange ke hū ha kāmeli ʻi ha ava‘i hui tuitui, ʻi he hū ha taha koloa‘ia, ki he Pule‘anga ‘o e ‘Otuá.”"
        },
        {
          "number": "26",
          "text": "Pea ko e ni‘ihi na‘e fanongo ki heʻene lau ko iā, naʻa nau pehēange: ‟Pea ko hai leva ai ‘e lava ke fakamoʻui?”"
        },
        {
          "number": "27",
          "text": "Pea tali ‘e Si̇̄sū: ‟Ko e ngaahi meʻa ʻoku taʻemalava ʻi he vakai ʻa e tangatá, ‘oku malava pē ia ‘e he ‘Otuá.”"
        },
        {
          "number": "28",
          "text": "Pea pehēange ai ‘e Pita kiate ia: ‟Ko eni, kuo mau li̇̄ ʻaki ʻemau meʻa kotoa, ka mau muimui kiate koe.”"
        },
        {
          "number": "29",
          "text": "Pea pehēange ‘e Si̇̄sū: ‟‘Oku ou tala moʻoni atu kiate kimoutolu, ka ʻi ai ha taha te ne tukuange hono ‘api̇́, pē ko hono uaifi̇́, pē ko hono ngaahi tokouá, pē ko ʻene ongo mātuʻá, pē ko ʻene fānaú, koe‘uhi̇̄ ko e Pule‘anga ‘o e ‘Otuá;"
        },
        {
          "number": "30",
          "text": "Te naʻe toe ma‘u pē ʻi he mo‘ui ko ʻeni̇́ ‘o liunga lahi. Pea ʻi he maama kahaʻú, te ne maʻu ʻa e mo‘ui ta‘engatá.”"
        },
        {
          "number": "31",
          "text": "Pea taki atu ‘e Si̇̄sū ʻa e toko hongofulu mā uá, ‘o naʻe pehēange kiate kinautolu: ‟Ko ʻetau ō hake ʻeni ki Selusalema, pea ko e meʻa kotoa pē na‘e tohi ‘e he kau Palōfitá ‘o kau ki he Foha ‘o e Tangatá, kuo pau ke fakakakato."
        },
        {
          "number": "32",
          "text": "He ʻe tuku atu ia ki he kau Senitailé, pea te nau fakakata ʻaki ia, mo ngaohikovia, mo ʻanuhia!"
        },
        {
          "number": "33",
          "text": "Peá te nau tāaʻi ia, pea mo tāmate‘i ia, ka ʻi he ʻaho hono tolu mei ai̇́ te ne toetu‘u mei he maté.”"
        },
        {
          "number": "34",
          "text": "Ka na‘e ‘ikai ke mahino kiate kinautolu ʻa e lau ko ia ʻa Sīsuú, he kuo fufū hono ‘uhingá meiate kinautolu ʻo ʻikai mahino kiate kinautolu ʻa e meʻa naʻá ne folofolaʻaki̇́."
        },
        {
          "number": "35",
          "text": "Pea ʻi he fakaofiofi atu ʻa e fononga ʻa Sīsuú, ki Sēlikoó, naʻe ʻi ai ha tangata kui naʻe ta‘utu mai he veʻehalá, ʻo fai ʻene kolekole."
        },
        {
          "number": "36",
          "text": "Pea ʻi he fanongo ʻa e tangatá ki he longolongoaʻa mai ʻa e fonongá, naʻá ne ʻeke holo pē ko e hā ʻa e meʻa ‘oku hokó."
        },
        {
          "number": "37",
          "text": "Pea nau talaange kiate ia: ‟Ko Si̇̄sū mei Nāsaleti̇́ ʻoku fou mai heni.”"
        },
        {
          "number": "38",
          "text": "Pea kalanga atu leva ʻa e tangata kui̇́: ‟Si̇̄sū, ʻAlo ‘o Tēvita ē! ʻAloʻofa mai muʻa kiate au!”"
        },
        {
          "number": "39",
          "text": "Ka naʻe fekau ʻekinautolu naʻe muʻomuʻa kia Si̇̄suú ke ne longo mo e longoaʻa. Kae toe taha hake ʻene kailá ʻaʻana: ‟ʻAlo ‘o Tēvita ē! ʻAloʻofa mai muʻa kiate au!”"
        },
        {
          "number": "40",
          "text": "Pea tu‘u hifo ai ʻa Si̇̄sū ‘o naʻe fekau ke taki mai ʻa e tangata kui̇́ kiate ia. Pea ʻi heʻene fakaofiofi mai, naʻá ne ʻeke ange kiate ia,"
        },
        {
          "number": "41",
          "text": "‟Ko e hā ‘okú ke loto ke u fai ma‘au?” Pea pehēange ‘e he tangata kui̇́: ‟ʻEiki, ‘oku ou fakaʻamu ke u ʻā.”"
        },
        {
          "number": "42",
          "text": "Pea folofola ʻa Si̇̄sū kiate ia: ‟Ke ke ʻā! Kuo fakamo‘ui koe ʻe ho‘o tui̇́!”"
        },
        {
          "number": "43",
          "text": "Pea naʻe ʻā ai pē ʻa e mata ‘o e tangatá, ʻo ne muimui kia Sīsuú, mo fakamālōʻia ʻa e ‘Otuá. Pea ʻi he mamata ʻa e kakai̇́ kotoa pē, ki he meʻa kuo hokó, naʻa nau fakafeta‘i ki he ‘Otuá."
        }
      ],
      "19": [
        {
          "number": "1",
          "text": "Pea hū atu ʻa Si̇̄sū ki Sēlikō ʻo ne fou atu ʻi he loto koló."
        },
        {
          "number": "2",
          "text": "Pea tā na‘e nofo ai ha tangata ko Sākeasi, hono hingoá, ʻa ia ko e pule tānaki tukuhau ia, pea ko e tangata tu‘umālie ʻaupito."
        },
        {
          "number": "3",
          "text": "Pea na‘e faka‘amu ʻa Sākeasi ke sio kia Si̇̄sū pē ko hai ia, ka na‘e ‘ikai ke ne lava, koeʻuhi̇̄ ko e tokolahi ʻa e fuʻu kakai̇́, he ko e tangata pukupuku ia."
        },
        {
          "number": "4",
          "text": "Ko ia, naʻá ne lele muʻomuʻa atu ‘o naʻe kaka ʻi ha fu‘u sukamino koeʻuhi̇̄ ke ne mamata kiate ia, he naʻe fou atu ʻa Si̇̄sū he feituʻu ko iā."
        },
        {
          "number": "5",
          "text": "Pea ʻi he aʻu atu ʻa Si̇̄sū ki ai̇́, naʻá ne hanga hake ‘o naʻe pehē kiate ia: ‟Sākeasi, hifo ke vave! He kuo pau ke u afe atu ʻo nofo ʻi ho ‘api̇́ he ʻahó ni.”"
        },
        {
          "number": "6",
          "text": "Pea hifo fakavave leva ʻa Sākeasi ‘o naʻe talitali fiefia ʻa Si̇̄sū."
        },
        {
          "number": "7",
          "text": "Pea ko e kakai kotoa pē naʻa nau sio ki ai̇́ naʻa nau lāunga, ʻo pehē: ‟Kuo ʻalu ʻa e sianá ni ‘o nofo he ʻapi ‘o ha tangata angahala.”"
        },
        {
          "number": "8",
          "text": "Ka naʻe tu‘u hake ʻa Sākeasi ‘o lea ki he ʻEiki̇́: ‟ʻEiki! Ko au eni, te u foaki ʻa e vaeua ‘o ʻeku koloá maʻae masivá! Peá te u totongi fakafoki ‘o liunga fā, ʻa e pa‘anga ʻa ha taha pē naʻá ku kākaa‘i.”"
        },
        {
          "number": "9",
          "text": "Pea pehēange ‘e Si̇̄sū kia Sākeasi: ‟Ko e ʻaho ni̇́, kuo hoko mai ʻa e fakamo‘ui̇́ ki he ʻapi ko eni̇́, he ko e tangatá ni foki ko e hako moʻoni ia ‘o ʻĒpalahame."
        },
        {
          "number": "10",
          "text": "He naʻe ha‘u ʻa e Foha ‘o e Tangatá ke kumi ‘o fakamoʻui ʻa e faʻahinga kuo molé.”"
        },
        {
          "number": "11",
          "text": "Lolotonga ʻa e kei fanongo ʻa e kakai̇́ ki heʻene ngaahi fakahinohinó, naʻá ne toe lea kiate kinautolu ʻi ha talanoa fakatātā ʻe taha, koeʻuhi̇̄ ko e ʻamanaki ʻa e tokolahi, kuo vave ke hoko mai ʻa e Pule‘anga ‘o e ‘Otuá."
        },
        {
          "number": "12",
          "text": "Ko ia naʻá ne pehē kiate kinautolu: ‟Na‘e ʻi ai ha tangata ko ha ʻeiki, naʻá ne ʻalu ki ha fonua mama‘o ke hilifaki kalauni ia ai, pea hili iá peá ke ne toefoki mai."
        },
        {
          "number": "13",
          "text": "Ko ia, naʻá ne ui mai haʻane kau tamaioʻeiki ‘e toko hongofulu, ʻo ne ʻange kiate kinautolu ha pa‘anga mina ʻe hongofulu, ʻo ne talaange kiate kinautolu, Mou fakatupu ʻa e pa‘angá ni, ʻo aʻu ki haʻaku toefoki mai̇."
        },
        {
          "number": "14",
          "text": "Ka na‘e fehiʻa ‘aupito kiate ia ʻa e kakai ‘o hono fonuá, pea nau tukuatu ha kau talafekau ke nau ʻalu ʻo tala, ʻo pehē: ‘Oku ‘ikai te mau loto ke tu‘i ʻa e tangata ko ʻená kiate kimautolu."
        },
        {
          "number": "15",
          "text": "Ka naʻe fakanofo Tuʻi ʻa e tangatá, pea naʻe foki mai ki hono fonuá. Naʻá ne toki fekau ke ui mai ʻene kau tamaio‘eiki̇́, ʻa ia naʻá ne ʻange ki ai ʻa e paʻangá, ke vakai pē ko e hā ʻa e tupu naʻe maʻu, mei̇́ he paʻangá."
        },
        {
          "number": "16",
          "text": "Pea ha‘u ʻa e ‘uluaki tamaio‘eiki̇́ ‘o naʻe pehēange, Tangata‘eiki, ko e pa‘anga ko ē naʻá ke tuku mai kiate aú, ko ʻeni kuo liunga hongofulu ʻa e tupu naʻe maʻu ai̇́."
        },
        {
          "number": "17",
          "text": "Pea folofola ange ‘e he tu‘i̇́, Mālō e ngāue lelei, siʻi tamaio‘eiki falala‘anga. Koeʻuhi̇̄ kuó ke falalaʻanga ʻi ha meʻa siʻi, ha‘u koe ‘o pule ki ha kolo ‘e hongofulu."
        },
        {
          "number": "18",
          "text": "Pea tu‘u mai mo e tamaio‘eiki hono uá ‘o pehēange, Tangata‘eiki, ko e pa‘anga naʻá ke tuku mai kiate aú, kuo tupu ‘o liunga nima."
        },
        {
          "number": "19",
          "text": "Pea folofola ange ‘e he tu‘i̇́, ‘E tuku atu kiate koe foki ke ke pule ki ha kolo ‘e nima."
        },
        {
          "number": "20",
          "text": "Pea ha‘u ʻa e tamaio‘eiki ‘e taha, ‘o pehēange, ‛Tangata‘eiki, ko ho‘o pa‘angá ʻena. Naʻá ku nono‘o pē ‘e au ʻi ha holoholó ‘o fufuu‘i."
        },
        {
          "number": "21",
          "text": "He naʻá ku manavahē kiate koe, he ko e tangata anga faingataʻa koe. ‘Okú ke faʻa to‘o ʻa e meʻa naʻe ‘ikai ko ho‘o meʻá, mo ta ʻaki ʻa e meʻa na‘e ‘ikai te ke tō.’"
        },
        {
          "number": "22",
          "text": "Pea tali ki ai ‘e he tu‘i̇́, ‛He toki tamaioʻeiki faikovi. ‘Okú ke halaia pē koe ʻi ho‘o lau pē ʻaʻaú. Tā naʻá ke ‘osi ʻilo pē ko e tangata anga faingataʻa au, ‘oku ou faʻa to‘o ʻa e meʻa ‘oku ‘ikai ko ʻeku meʻá, pea u ta ʻaki ʻa e meʻa na‘e ‘ikai te u tō?"
        },
        {
          "number": "23",
          "text": "Pea ko e hā na‘e ‘ikai te ke fakahū ai ʻeku pa‘angá he pangikeé? He naʻá ku mei foki mai ko ʻeni̇́ ‘ou ma‘u mai ia, mo hano tupu.’"
        },
        {
          "number": "24",
          "text": "Pea toki folofola ʻa e tu‘i̇́ kiate kinautolu na‘e tutu‘u ai̇́, ‛Mou to‘o ʻa e pa‘angá mei ai ‘o ‘oange ki he tamaio‘eiki na‘e liunga hongofulu ʻene tupú!’"
        },
        {
          "number": "25",
          "text": "Pea nau pehēange, Tangata‘eiki, kuo ‘osi liunga hongofulu hono ʻinasi̇́ ʻo‘ona ia."
        },
        {
          "number": "26",
          "text": "Pea tali ‘e he tu‘i̇́, ʻOkú ou tala moʻoni atu, ka ai ha taha ʻoku maʻu haʻá ne meʻa, ‘e toe ‘oange ki ai mo ha meʻa. Ka ko ia ‘oku ‘ikai ha‘ane meʻa ‘e ma‘u, naʻá mo e ki‘i meʻa ‘okú naʻe ngali ma‘ú, ‘e toe fa‘ao pē meiate ia."
        },
        {
          "number": "27",
          "text": "Ka ko hoku ngaahi fili ko ē, ʻa e faʻahinga na‘e ‘ikai ke nau loto ke u hoko ko honau tu‘i̇́, mou taki mai kinautolu ki heni, ke tāmate‘i kinautolu ke u sio ki ai!”"
        },
        {
          "number": "28",
          "text": "Pea hili ʻa e fakamatala ko ia ʻa Sīsuú, pea naʻe takimuʻa atu ʻa ʻenau fononga hake ki Selusalemá."
        },
        {
          "number": "29",
          "text": "Pea ʻi heʻene fakaofiofi atu ki Pētefesi mo Pētani̇́, ʻi he ve‘e Mo‘unga ʻoku ui ko ‘Ōlive, naʻá ne fekau atu ha toko ua heʻene kau akó, ʻo ne pehē:"
        },
        {
          "number": "30",
          "text": "‟Mo ō atu ki he kolo ‘oku hoko mai̇́. Pea ʻi hoʻomo aʻu atú, te mo ʻilo ‘oku nono‘o ai ha ki‘i ʻasi, kuo te‘eki ke heka ai ha taha. Mo vete ia ‘o taki mai kiate au.”"
        },
        {
          "number": "31",
          "text": "‟Pea kapau ‘e ʻeke atu ‘e ha taha pē ko e hā ho‘omo meʻa ‘oku fai̇́, pea mo talaange, ‛‘Oku fiema‘u ia ‘e he ʻEiki̇́.’”"
        },
        {
          "number": "32",
          "text": "Pea ō atu leva ʻa e toko ua ko iā, ʻo na ʻilo, ʻo hangē tofu pē ko e meʻa naʻe tala ʻe Si̇̄sū kiate kinauá."
        },
        {
          "number": "33",
          "text": "Pea lolotonga ʻena vete ʻa e ki‘i ʻasi̇́, mo e lea mai ʻa e kau tangata na‘e ʻaʻana iá: ‟Ko e hā ‘okú mo vete ai ʻa e kiʻi ʻasi̇́?”"
        },
        {
          "number": "34",
          "text": "Peá na talaange: ‟‘Oku fiema‘u ia ‘e he ʻEiki̇́.”"
        },
        {
          "number": "35",
          "text": "Peá na taki atu ʻa e ki‘i ʻasi̇́ kia Si̇̄sū. Pea hanga ‘e he kau akó ‘o li̇̄ honau pulupulú he tuʻa ‘o e ʻasi̇́, pea nau fakaheka ai ʻa Si̇̄sū."
        },
        {
          "number": "36",
          "text": "Pea ʻi heʻene fononga atú, naʻe fola ‘e he kakai̇́ honau ngaahi pulupulú he loto halá."
        },
        {
          "number": "37",
          "text": "Pea ʻi heʻene fakaofi atu ki he tahifohifo ʻa e halá ki he Mo‘unga ko ‘Ōlivé. Pea na‘e kamata fakamālō fiefia mo le‘olahi ki he ‘Otuá, ʻa e kau ako tokolahi naʻa nau kaungāfononga mo iá, koe‘uhi̇̄ ko e ngaahi mana lalahi kuo nau mamata ki ai̇́."
        },
        {
          "number": "38",
          "text": "Pea naʻa nau kalanga ʻo pehē:"
        },
        {
          "number": "39",
          "text": "Pea leaange ha niʻihi ʻo e kau Fālesi mei̇́ he kakai̇́, ʻo pehē: ‟Tangata‘eiki, ke ke taʻofi muʻa hoʻo kau akó!”"
        },
        {
          "number": "40",
          "text": "Ka naʻe tali ‘e Si̇̄sū ʻo pehē: ‟Kapau ‘e longo ʻeku kau akó, ‘e kaikaila ʻa e ngaahi maká ni.”"
        },
        {
          "number": "41",
          "text": "Pea ʻi he fakaofiofi atu ʻene fonongá ki Selusalema, ‘o naʻe mamata atu ki he koló, naʻá ne tangi koeʻuhi̇̄ ko ia."
        },
        {
          "number": "42",
          "text": "He naʻá ne pehē: ‟Pehēange mai naʻe mahino kiate koe he ʻahó ni, ʻa e meʻa ‘e makatuʻunga ai hoʻo maʻu melinó. ‘ʻio, ka kuo fufū ia meiate koe."
        },
        {
          "number": "43",
          "text": "‘E hoko mai ha ngaahi ʻaho, ʻa ia ‘e ʻākoloʻi ai kimoutolu ‘e homou ngaahi fili̇́, pea te nau ta‘ofi ho‘omou hūatú mo ho‘omou hūmai̇́, pea te nau ‘ohofi koe mei he tafatafa ʻaki kotoa pē."
        },
        {
          "number": "44",
          "text": "Te nau laiki homou ngaahi falé, mo tāmate‘i kimoutolu. ‘E ‘ikai ha foʻi maka ‘e tuku taʻeholoki koe‘uhi̇̄ ko e ‘ikai ke mou fakatokanga‘i ʻa e taimi naʻa haʻu ai homou fakamoʻui̇́.”"
        },
        {
          "number": "45",
          "text": "Pea hūatu ʻa Si̇̄sū ki he Temipalé ‘o ne kamata ke tuli ki tuʻa ʻa e kakai na‘e fefakatauʻaki ai̇́."
        },
        {
          "number": "46",
          "text": "ʻO ne talaange kiate kinautolu: ‟Kuo tohi ʻi he Tohitapu, Ko hoku falé, ko e fale faiʻanga lotu! Ka kuo mou ngaohi ia ko e tānaki‘anga ‘o ha kau kaihaʻa.”"
        },
        {
          "number": "47",
          "text": "Pea faiako ʻa Si̇̄sū ʻi he Temipalé he ʻaho kotoa pē. Ka na‘e loto ʻa e kau taulaʻeiki lahi̇́ mo e kau faiako Lao ʻa Mōsesé mo e kau taki̇́ ke tāmate‘i ia."
        },
        {
          "number": "48",
          "text": "Ka neongo iá, naʻa nau fiu lama ha faingamālie, he na‘e kei fie fanongo ʻa e kakai̇́ kotoa, ki heʻene ngaahi akonaki̇́."
        }
      ],
      "20": [
        {
          "number": "1",
          "text": "Pea ʻi he ʻaho ʻe taha na‘e faiako ʻa Si̇̄sū he Temipalé mo malanga ʻaki ʻa e Ongoongo Lelei̇́. Pea ō mai ʻa e kau taula‘eiki lahi̇́, mo e kau faiako Lao ʻa Mōsesé, pea mo e kau mātuʻa ʻo e lotú,"
        },
        {
          "number": "2",
          "text": "Pea naʻa nau ʻeke kiate ia ʻo pehē: ‟Ko e mafai mei fē ‘okú ke fai ai ʻa e ngaahi meʻa ko ʻeni̇́? Ko hai naʻa ne fakamafai‘i koé?”"
        },
        {
          "number": "3",
          "text": "Pea tali ‘e Si̇̄sū kiate kinautolu, ʻo pehē: ‟Ka u tomuʻa fai atu ha fehu‘i, pea mou tali mai."
        },
        {
          "number": "4",
          "text": "Ko hai naʻá ne fakamafai‘i ʻa Sione ke fai papitaisó? Ko e ‘Otua ʻi Langi̇́, pē ko ha taha ʻi māmani?”"
        },
        {
          "number": "5",
          "text": "Pea nau kamata felāuaki fakaekinautolu pē, ʻo pehē: Kapau te tau talaange: ‟Mei he ‘Otuá” pea te ne pehē mai ‘e ia: ‟Ka Ko e hā na‘e ‘ikai te mou tui ai kiate iá?”"
        },
        {
          "number": "6",
          "text": "Pea kapau te tau talaange: ‟Mei ha taha ʻi māmani pea ‘e tolomaka‘i kitautolu ‘e he kakai̇́. He ‘oku nau tui ko e palōfita ʻa Sione.”"
        },
        {
          "number": "7",
          "text": "Pea talu ai pē ʻenau talaange kia Si̇̄sū: ‟‘Oku ‘ikai te mau ʻilo ‘kimautolu pē ko hai naʻá ne fakamafai‘i ʻa Sione ke fai papitaisó.”"
        },
        {
          "number": "8",
          "text": "Pea pehēange ‘e Si̇̄sū kiate kinautolu: ‟Peá mo au foki, he‘ikai te u tala atu pē ko e mafai mei fē ʻoku ou fai ai ʻa e ngaahi meʻa ko eni̇́.”"
        },
        {
          "number": "9",
          "text": "Pea kamata fai ʻe ia ʻa e talanoa fakatātā ko ʻeni̇́ ki he kakai̇́: ‟Tokua ko ha tangata naʻá ne tō ʻene ngoue kālepi, pea naʻe lisi atu ia ki ha kau ngoue, kae fononga atu ia ‘o nofo fuoloa ʻi ha feitu‘u kehe."
        },
        {
          "number": "10",
          "text": "Pea ʻi he motuʻa ʻa e kālepi̇́, naʻá ne fekau ha‘ane tamaio‘eiki ke ʻalu ki he kau ngoué ‘o ‘omai hono ʻinasi̇́, he fua ʻo e kālepi̇́. Ka na‘e tā ‘e he kau ngoué ia ʻene tamaio‘eiki̇́ ‘o fakafoki hala‘atā atu."
        },
        {
          "number": "11",
          "text": "Pea toe fekau atu ‘e he tangata na‘e ʻaʻana ʻa e ngoue kālepi̇́ haʻane tamaio‘eiki ‘e taha, ka naʻá nau tā mo ia foki mo nau ngaohikovia, pea nau toe fakafoki hala‘atā atu ia."
        },
        {
          "number": "12",
          "text": "Pea toe fekau atu ‘e he tangatá haʻane tamaio‘eiki ‘e taha, ko hono tolú ia! Ka naʻa nau tā ia ‘o lavea pea nau toki li̇̄ ia kituʻa mei he ngoue‘angá."
        },
        {
          "number": "13",
          "text": "Pea pehē leva ‘e he tangata haʻana e ngoue vainé ʻi hono lotó, ‛Ko e hā nai ʻeku meʻa ‘e toe fai̇́?’ Ko eni, te u fekau atu hoku foha ‘ofa‘angá ke ʻalu, heiʻilo naʻa nau faka‘apa‘apa kiate ia?"
        },
        {
          "number": "14",
          "text": "Ka ʻi he sio atu leva ʻa e kau ngoué kiate iá, pea nau fepehēʻaki, ‛Ko e tama ʻeni te ne ma‘u ʻa e ngoue‘angá ʻi ha ʻaho. Tau tāmate‘i ia, ka tau ma‘u ʻekitautolu ʻa e ngoue‘angá.’"
        },
        {
          "number": "15",
          "text": "Pea nau li̇̄ ia kituʻa mei he ngoue‘anga kālepi̇́ ‘o tāmate‘i. ʻOku mou pehē ‛ko e hā ʻa e meʻa ‘e fai ‘e he tangata na‘e ʻaʻana e ngoue‘angá ki he kau ngoué?’”"
        },
        {
          "number": "16",
          "text": "‟Te naʻe ha‘u ‘o faka‘auha ʻa e kau ngoue ko iā kae tukuange ʻa e ngoue‘angá maʻá ha kakai kehe.” Pea ʻi he fanongo ki ai ʻa e kakai̇́ naʻa nau pehē hake kotoa pē: ‟Tauange ke ʻoua naʻa hoko pehē!”"
        },
        {
          "number": "17",
          "text": "Ka naʻe sio fakamama‘u ʻa Si̇̄sū kiate kinautolu, pea naʻe pehē atu: ‟Ka ‘oku ‘uhinga ki he hā ʻa e lau ko ʻeni ʻa e Folofolá:"
        },
        {
          "number": "18",
          "text": "Ka ʻi ai ha taha ‘e tūkia he maka ko iā,"
        },
        {
          "number": "19",
          "text": "Pea na‘e mahino ki he kau taula‘eiki lahi̇́ mo e kau faiako Lao ʻa Mōsesé, ‘oku ‘uhinga mai kiate kinautolu ʻa e talanoa na‘e fai ‘e Sīsuú. Pea naʻa nau loto ke puke ai leva ia ‘o fakahū pili̇̄sone, ka naʻa nau teteki ki he kakai̇́."
        },
        {
          "number": "20",
          "text": "Pea naʻa nau lamalamasi ai pē ʻa Si̇̄sū, ʻo nau fekau atu ha kau tangata ke nau fakapuli ʻo ō atu kia Si̇̄sū ‘o fakafehufehu‘i ia, hei‘ilo ‘e ma‘ungatāmakia ia ha‘ane lea, ka nau toki tukuange ki he Kōvana Lomá, ke fakamāau‘i."
        },
        {
          "number": "21",
          "text": "Pea fehuʻi ange ‘e he kau tangata kākā ko iā kiate ia, ʻo pehē: ‟Tangata‘eiki, ‘oku mau malave‘i pē ‘oku mo‘oni ʻa e ngaahi meʻa ‘okú ke lea‘aki̇́, mo malanga‘aki̇́, pea ʻoku ‘ikai te ke toe afe mei ha taha, ‘o tatau ai pē kohai, ka ʻokú ke ako‘i ʻa e moʻoni ʻa e finangalo ‘o e ‘Otuá."
        },
        {
          "number": "22",
          "text": "‘Oku totonu koā ke mau kei totongi tukuhau kia Sisa, pē ‘ikai?”"
        },
        {
          "number": "23",
          "text": "Pea mahino kiate ia ʻenau kākaá, ʻo ne pehēange kiate kinautolu,"
        },
        {
          "number": "24",
          "text": "‟Fakahā mai angé ha foʻi pa‘anga: Ko e ‘i̇̄misi mo e hingoa ‘o hai ‘oku tu‘u ai̇́?” Pea nau tali: ‟‘O Sisá.”"
        },
        {
          "number": "25",
          "text": "Pea pehēange ‘e Si̇̄sū kiate kinautolu: ‟Kapau ko ia, pē‘i ‘ave kia Sisa ʻa e meʻa ʻa Sisá, kae ‘ave ki he ‘Otuá ʻa e meʻa ʻa e ‘Otuá.”"
        },
        {
          "number": "26",
          "text": "Ko ia, naʻe ‘ikai ke lava ‘e he ngaahi fili ‘o Si̇̄suú ke nau ma‘u ia ʻi ha meʻa ‘e taha naʻá ne akonakiʻaki, ʻi he lotolotonga ‘o e kakai̇́, he naʻa nau ʻohovale ʻaupito heʻene tali na‘e fai̇́."
        },
        {
          "number": "27",
          "text": "Pea ō mai ha niʻihi ʻo e kau Sātusi, ʻa e faʻahinga ‘oku ‘ikai ke nau tui ‘oku ai ha toetu‘u mei he maté, ʻo nau ʻeke ange kia Si̇̄sū:"
        },
        {
          "number": "28",
          "text": "‟Tangata‘eiki, ‛na‘e hikitohi ‘e Mōsese ma‘atautolu, ʻokapau ‘e mate ha tangata, ka ‘oku kei mo‘ui hono mali̇́ kae ‘ikai ha‘ana fānau, pea kuo pau ke mali ʻa e tehina ‘o e tangata ko iā mo e uitoú, ke ʻi ai ha fānau ke lau ko e hako ‘o hono tokoua kuo maté.’"
        },
        {
          "number": "29",
          "text": "Ko ia, na‘e ʻi ai ha tautehina ‘e toko fitu. Na‘e mali ʻa e lahi̇́ mo e fefiné, pea mate ia kuo ʻikai ke fanau."
        },
        {
          "number": "30",
          "text": "Pea mali ʻa e uitoú mo e hoko haké."
        },
        {
          "number": "31",
          "text": "Pea toe mali mo e fika tolú, pea pehē ai pē ʻo aʻu ki he mate kotoa ʻa e toko fitú kae ‘ikai pē ha fānau."
        },
        {
          "number": "32",
          "text": "Pea faifai̇́ pea toki mate mo e fefiné foki."
        },
        {
          "number": "33",
          "text": "Ko ia, ka aʻu ki he ʻaho ‘o e toetuʻu mei he maté, ko hai ʻe mali mo e fefiné, he na‘e mali kātoa ʻa e toko fitú, mo ia.”"
        },
        {
          "number": "34",
          "text": "Pea ko e tali ʻa Si̇̄suú kiate kinautolu: ‟‘Oku nofo mali ʻa e kakai ‘o e maama ko eni̇́, pea nau alea mali."
        },
        {
          "number": "35",
          "text": "Ka ko kinautolu ʻoku taau mo e moʻui ʻo e maama kaha‘ú pea mo e toetuʻu mei̇́ he maté, ʻe ʻikai te nau nofo mali pē alea mali."
        },
        {
          "number": "36",
          "text": "He te nau hangē tofu pē ko e kau ʻāngeló he ko e fānau kinautolu ʻa e ‘Otuá, koeʻuhi̇̄ kuo fokotuʻu kinautolu mei he maté."
        },
        {
          "number": "37",
          "text": "Ka naʻe fakamo‘oni ʻa Mōsese ki he toetuʻu mei̇́ he maté ʻi he talanoa ki he vao talatalaʻāmoa na‘e velá, heʻene lau, ‛Ko e ʻEiki̇́, ko e ‘Otua ‘o ʻĒpalahame, mo ʻAisake mo Sēkopé.’"
        },
        {
          "number": "38",
          "text": "He ko e ʻOtuá ‘oku ‘ikai ko e ‘Otua ‘o e kakai maté, ka ko e ‘Otua ‘o e kakai mo‘ui, he ‘oku nau moʻui kotoa pē, ʻi he ʻao ʻo e ‘Otuá.”"
        },
        {
          "number": "39",
          "text": "Pea lea ange ha niʻihi ʻo e kau faiako Lao ʻa Mōsese, ʻo pehē: ‟Tangata‘eiki, ko e tali lelei moʻoni kuó ke fai̇́!”"
        },
        {
          "number": "40",
          "text": "Pea na‘e ‘ikai ha taha ‘e toe fakatoʻotoʻoʻa ke fakafehu‘i ʻa Si̇̄sū."
        },
        {
          "number": "41",
          "text": "Pea fehu‘i ange leva ‘e Si̇̄sū kiate kinautolu: ‟Ko e hā hono ‘uhinga ‘oku lau ai ‘e he kakai̇́ ʻa e Mīsaiá, ko e ʻAlo ‘o Tēvitá?"
        },
        {
          "number": "42",
          "text": "He ‘oku tu‘u he Tohi Saamé, ʻa e lau ko ʻeni ʻa Tēvita,"
        },
        {
          "number": "43",
          "text": "Ka u ngaohi ho ngaahi fili̇́,"
        },
        {
          "number": "44",
          "text": "Kapau ʻoku lau ʻe Tēvita ʻa e Mīsaiá ko hono ʻEiki, pea ‘oku lava fēfē ai ke lau ʻa e Mi̇̄saiá, ko hono ʻAlo?”"
        },
        {
          "number": "45",
          "text": "Pea lolotonga ʻa e kei fakafanongo kātoa ʻa e kakai̇́ kia Sīsuú, naʻe pehēange ‘e Si̇̄sū ki heʻene kau akó,"
        },
        {
          "number": "46",
          "text": "‟Tokanga ke ʻoua te mou hangē ko e kau faiako Lao ʻa Mōsesé. ‘Oku nau manako ke ʻai ha kofu fakalāngilangi, pea nau tokanga ke fakalea faka‘ei‘eiki ange ʻa e kakai̇́ ʻi loto koló, peá ke nofo mavahe he ngaahi falelotú, pea mo e nofoʻanga mahuʻinga he ngaahi kātoangá."
        },
        {
          "number": "47",
          "text": "Ka ‘oku nau faʻao fakamālohi ʻa e kelekele ‘o e kau uitoú, pea faka‘aliʻali ʻenau māʻoniʻoni̇́ ʻaki ʻa e faʻa lotu lōloá. ʻE maʻu ʻekinautolu ha tautea lahi.”"
        }
      ],
      "21": [
        {
          "number": "1",
          "text": "Pea ʻi he hanga hake ʻa Si̇̄sū naʻá ne fakatokanga‘i ʻa e anga ʻo e li̇̄ meʻaʻofa ʻa e kau tuʻumālié ki he puha tānaki‘anga meʻaʻofa he Temipalé."
        },
        {
          "number": "2",
          "text": "Naʻá ne fakatokanga‘i foki mo ha uitou masiva ʻokú ne li̇̄ ha ongo foʻi sēniti ʻe ua ki he puhá."
        },
        {
          "number": "3",
          "text": "Pea naʻe pehēange: ‟Ko hono mo‘oni̇́ ʻeni ʻoku ou talaatu kiate kimoutolú, ‘oku laka hake ʻa e li̇̄ ʻa siʻi fefine uitou masiva ko ʻeni̇́ ʻi he kakai kātoa ko eé."
        },
        {
          "number": "4",
          "text": "He ʻoku li̇̄ ʻa e kakai ko eé ʻenau meʻaʻofá, mei he tupu ʻo ʻenau koloá. Ka ko e uitou ko eni̇́, neongo siʻene masivá, ka ʻokú ne foaki kakato ʻene meʻa na‘e ma‘u ke tauhiʻaki ʻene moʻui̇́.”"
        },
        {
          "number": "5",
          "text": "Pea ko e ni‘ihi ʻo e kau akó naʻa nau lau ki he faka‘ofo‘ofa ‘o e ngaahi maka lalahi na‘e langa ʻaki ʻa e Temipalé, pea mo e ngaahi meʻaʻofa mahu‘inga kuo fakasanisani ʻaki. Ka naʻe pehēange ʻe Si̇̄sū,"
        },
        {
          "number": "6",
          "text": "‟ʻOku mou vakai ki he ngaahi fu‘u langa ko eni̇́, ʻoku vave mai ha taimi ʻa ia ‘e ‘ikai kei hilifaki ai ha foʻi maka ʻi ha foʻi maka, he ‘e holoki kotoa ki lalo.”"
        },
        {
          "number": "7",
          "text": "Pea fehu‘i ange ‘e ha ni‘ihi kia Si̇̄sū: ‟Tangata‘eiki, ‘e hoko ʻafē ʻa e ngaahi meʻa ‘okú ke laú? Pea ko e hā ha fakaʻilonga kuo mei hokomai ʻa e ngaahi meʻa ko iā?”"
        },
        {
          "number": "8",
          "text": "Pea tali ‘e Si̇̄sū: ‟Vakai naʻa takihēeʻi kimoutolu! He ‘e haʻu ha tokolahi ʻo talaatu, ko ʻenau haʻu meiate au, pea te nau pehē atu, Ko au ia, mo nau talaatu, Kuo ofi ʻa e ʻahó. ‘Oua te mou tui kiate kinautolu."
        },
        {
          "number": "9",
          "text": "Ka mou ka fanongo ʻi ha ngaahi tau, mo ha ngaahi liukava; ‘oua te mou manavahē. He kuo pau ke tomuʻa hoko ha ngaahi meʻa pehē: ka ‘oku ‘ikai ke ‘uhinga ia kuo ofi ʻa e ngata‘anga ‘o māmani̇́.”"
        },
        {
          "number": "10",
          "text": "Pea hoko atu ʻa Si̇̄sū ʻene fakamatalá: ‟ʻE tau ʻa e fonua mo e fonua. ‘E ‘ohofi ʻe ha pule‘anga ʻa e pule‘anga ʻe taha."
        },
        {
          "number": "11",
          "text": "‘E tō mo ha ngaahi mofuike lalahi, pea hoko mo ha ngaahi honge, mo ha ngaahi mahaki fakalilifu. Pea ‘e ʻasi ha ngaahi faka‘ilonga fakailifia kehekehe ʻi he langi̇́."
        },
        {
          "number": "12",
          "text": "Kae kimuʻa ke hoko ʻa e ngaahi meʻa ni, te nau tomuʻa ala kiate kimoutolu ʻo fakatangaʻi. Te nau taki atu kimoutolu ki he ngaahi falelotú, pea fakahū pilīsone. ‘E fakamāu‘i kimoutolu ‘e ha ngaahi Tuʻi mo ha kau kōvana, koe‘uhi̇̄ ko hoʻomou kau mo aú."
        },
        {
          "number": "13",
          "text": "Ka ‘e hoko ia ko ha faingamālie ke mou fakamoʻoni ai kiate au."
        },
        {
          "number": "14",
          "text": "Ka mou fakapapau‘i kimuʻa homou lotó ke ‘oua te mou hohaʻa pē ko e hā ha‘amou fakamatala ‘e fai̇́."
        },
        {
          "number": "15",
          "text": "He te u ‘oatu ‘e au ha ngaahi lea mo ha poto ʻa ia ‘e ‘ikai lava ‘e homou ngaahi fili̇́ ‘o matatali, pē fakafepakiʻi."
        },
        {
          "number": "16",
          "text": "Ka ʻe lavaki‘i kimoutolu ‘e ho‘omou matuʻá, mo homou ngaahi tokouá, ʻe homou ngaahi kāingá, mo homou ngaahi kaungāmeʻá foki, pea te nau tāmate‘i ha mou niʻihi."
        },
        {
          "number": "17",
          "text": "‘E fehi‘anekina kimoutolu ‘e he kakai kotoa pē koe‘uhi̇̄ ko au."
        },
        {
          "number": "18",
          "text": "Kae ʻoua te mou loto hohaʻa ai."
        },
        {
          "number": "19",
          "text": "He ʻi ho‘omou kātaki mamahi̇́, te mou haofaki ai hoʻomou moʻui̇́."
        },
        {
          "number": "20",
          "text": "Peá ka moú ka sio kuo ʻākilotoa ʻa Selusalema ‘e ha ngaahi kau tau, pea mahino leva kiate kimoutolu kuo ofi mai hono faka‘auhá."
        },
        {
          "number": "21",
          "text": "Pea ko kinautolu ‘e ʻi Siutea he ʻaho ko iā, ke nau hola ki he ngaahi mo‘ungá. Ko kinautolu ‘e ʻi loto kolo he ʻaho ko iā, ke nau mavahe leva mei ai. Pea ko kinautolu ‘oku ʻi ‘uta he ʻaho ko iā, ke ‘oua te nau toe foki ʻo hū ki koló."
        },
        {
          "number": "22",
          "text": "He ko e taimi ia ‘o e faitautea, ke fakamoʻoni ʻa e meʻa kotoa pē kuo hikitohi he Tohitapú."
        },
        {
          "number": "23",
          "text": "ʻE malaʻia ʻakinautolu ʻa e kau fefine feitamá, mo e kau fefine ʻe kei iiki ʻenau fānaú ʻi he ngaahi taimi ko iā. ‘E faingataʻaʻia ‘aupito ʻa māmani he ʻe tō mai ʻa e houhaú ki he kakai̇́ ni."
        },
        {
          "number": "24",
          "text": "‘E tāmate‘i ha ni‘ihi ʻaki ʻa e heletaá, pea ʻe fakahee‘i ha ni‘ihi ki he ngaahi fonua muli̇́. Pea ‘e maʻu ʻa Selusalema ‘e he kau Senitailé, kae ‘oua leva kuo kakato ʻa e ngaahi taimi ʻo e Senitailé."
        },
        {
          "number": "25",
          "text": "Pea ʻe hoko foki mo ha ngaahi fakaʻilonga makehe mei̇́ he laʻaá, mo e māhiná, pea mo e ngaahi fetu‘ú pea ʻe teteki ʻa e ngaahi pule‘anga ‘o māmani̇́ mo nau manavahē he ʻuʻulu mo e ʻoho mai ʻa e tahi̇́."
        },
        {
          "number": "26",
          "text": "‘E lotosiʻi ʻa e kakai̇́ he te nau manavahē koe‘uhi̇̄ ko e ngaahi meʻa fakalilifu ‘e hoko ki māmani kātoa pea ʻe aʻu ʻo mole ʻa e ʻamanaki moʻui̇́ meiate kinautolu, he naʻá mo e ngaahi makatuʻunga ‘o e langi̇́ ‘e mātuʻaki luluʻi."
        },
        {
          "number": "27",
          "text": "Peá ka hili iá, te nau toki mamata ki he Foha ‘o e Tangatá ‘oku hā‘ele mai he ʻaó, kuo ʻoʻona ʻa e mafai̇́ mo e lāngilangi lahi."
        },
        {
          "number": "28",
          "text": "Pea ʻi he kamata ke hoko ʻa e ngaahi meʻa ko eni̇́, pea mou hanga hake leva ki ‘olunga, he kuo ofi mai homou huhuʻi̇́.”"
        },
        {
          "number": "29",
          "text": "Pea fai ‘e Si̇̄sū ʻa e talanoa ko ʻeni̇́ kiate kinautolu: ‟Ka mou ka sio ki he fiki̇́, pea mo e ngaahi ʻakau kotoa pē."
        },
        {
          "number": "30",
          "text": "Ko ʻene kamata pē ke nau failau pea mahino kiate kimoutolu ai, kuo ofi ʻa e faʻahitaʻu māfaná."
        },
        {
          "number": "31",
          "text": "Pehē foki, ka mou ka vakai kuo hoko ʻa e ngaahi meʻá ni, pea mou ʻilo ai, tā kuo ofi ke hokomai ʻa e Pule‘anga ‘o e ‘Otuá."
        },
        {
          "number": "32",
          "text": "Ko hono moʻoni̇́ ʻeni ʻoku ou talaatú, ʻe te‘eki ai ke mate ʻa e kakai kotoa ‘o e toʻutangata ko eni̇́, kuo hokomai ʻa e ngaahi meʻa ni."
        },
        {
          "number": "33",
          "text": "‘E mole ʻa e langi̇́ mo māmani, ka ko ʻeku ngaahi leá, ‘e tu‘u ʻo taʻengata."
        },
        {
          "number": "34",
          "text": "Ko ia, mou tokanga naʻa faifai̇́ pea mamafa homou lotó ki he faʻa fakafiefiá mo e faʻa konaá mo e ngaahi kavenga ʻo e moʻui̇́, pea hoko fakafokifā mai ʻa e ʻaho fakamui̇́, pea ma‘ungatāmaki ai kimoutolu hangē ha tauhelé."
        },
        {
          "number": "35",
          "text": "He ‘e hoko mai ʻa e meʻá ni ki he kakai kotoa pē ‘o māmani."
        },
        {
          "number": "36",
          "text": "Ko ia, mou le‘o mo lotu ma‘u pē, ke mou ma‘u ha ivi ke haofaki ʻaki kimoutolu mei̇́ he uhouhonga ‘o e ngaahi meʻa ʻe hokó, peá ke mou lava foki ke tuʻu ʻi he ʻao ʻo e Foha ‘o e Tangatá.”"
        },
        {
          "number": "37",
          "text": "Pea ʻi he ʻaho kotoa pē naʻe faiako ʻa Si̇̄sū ʻi he Temipalé. Pea ʻi heʻene efiafi hifó naʻá ne ʻalu atu ‘o mohe ʻi he Mo‘unga ko ‘Ōlivé."
        },
        {
          "number": "38",
          "text": "Pea uhu pongipongi atu ʻa e kakai kotoa pē ki he Temipalé, ke fanongo kiate ia."
        }
      ],
      "22": [
        {
          "number": "1",
          "text": "Pea na‘e ofi ʻa e Kātoanga Kaimāta‘elēvani̇́, ʻa ē ‘oku ui ko e Pāsová."
        },
        {
          "number": "2",
          "text": "Pea kuo alēlea ʻa e kau faifekaú mo e kau mataotao ʻo e Tohitapú pē ‘e anga fēfē ha‘anau fakapoongi fakafufū ʻa Si̇̄sū, ka naʻa nau manavahē ki he kakai̇́."
        },
        {
          "number": "3",
          "text": "Pea toki hū ʻa Sētane ‘ia Siutasi ‘Isikāliote, ko e toko taha ʻo e toko hongofulu mā uá."
        },
        {
          "number": "4",
          "text": "Pea ʻalu atu ʻa Siutasi ki he kau faifekaú, mo e kau leʻo matapā ʻo e Temipalé, ‘o nau alea ki ha founga ‘e lava ke ne lavaki‘i ai ʻa Si̇̄sū kiate kinautolu."
        },
        {
          "number": "5",
          "text": "Pea naʻa nau fiefia lahi ai, pea nau talaʻofa, te nau ‘oange ha pa‘anga kiate ia."
        },
        {
          "number": "6",
          "text": "Pea na‘e loto ki ai ʻa Siutasi, ʻo ne toki kumi ha faingamālie, ha mamaʻo ʻa Si̇̄sū mei he kakai̇́, ke ne lavakiʻi ai ia."
        },
        {
          "number": "7",
          "text": "Pea ʻi he aʻu ki he ʻaho ʻo e Kātoanga Kaimāta‘elēvani̇́, ʻa ē ‘oku tāmateʻi ai ʻa e Lami Pāsová,"
        },
        {
          "number": "8",
          "text": "Pea naʻe fekau atu ʻa Pita mo Sione, ʻo ne pehēange: ‟Mo ō atu ʻo teuteu ʻa e Pāsová ma‘atautolu, koeʻuhi̇̄ ke tau kai ia.”"
        },
        {
          "number": "9",
          "text": "Peá na ʻeke ange: ‟Ko fē ʻa e feitu‘u ‘okú ke loto ke ma teuteu ai iá?”"
        },
        {
          "number": "10",
          "text": "Pea folofola ʻa Si̇̄sū kiate kinaua: ‟Ko eni, ʻi ho‘omo aʻu atu ki he koló, te mo fetaulaki mo ha tangata, ‘okú naʻe fua mai ha hina vai. Mo muimui ai, ʻo aʻu ki he ʻapi ‘oku ʻalu ki ai̇́,"
        },
        {
          "number": "11",
          "text": "Peá mo tala ki he toko taha ‘oku ‘o‘ona ʻa e ‘api̇́, ‘Oku ʻeke mai ‘e he tangata‘eiki̇́, pē ko fē ʻa e loki te ne kai ai ʻa e Pāsová, mo ʻene kau akó?"
        },
        {
          "number": "12",
          "text": "Peá te ne taki kimoua ki ha loki lahi ʻi ‘olunga kuo ‘osi maau. Mo teuteu ai ʻetau Pāsová.”"
        },
        {
          "number": "13",
          "text": "Pea ō atu ʻa Pita mo Sione, ʻo na ʻilo ʻo hangē tofu pē ko e meʻa naʻe folofolaʻaki ʻe Sīsuú. Peá na teuteu ai ʻa e Pāsová."
        },
        {
          "number": "14",
          "text": "Pea ʻi he hokosia ʻa e taimi ke kai ai ʻa e Pāsová, pea nofo hifo fakataha ʻa Si̇̄sū mo ʻene kau ʻApositoló ʻi he tēpilé."
        },
        {
          "number": "15",
          "text": "Pea naʻe folofola kiate kinautolu: ‟Naʻe mātuʻaki faka‘amu ʻa hoku lotó ke tau kai fakataha ʻa e Pāsova ko ʻeni̇́ kimuʻa pea toki hoko mai hoku fakamamahiʻi̇́."
        },
        {
          "number": "16",
          "text": "He ‘oku ou tala kiate kimoutolu, he‘ikai te u toe kai ʻi he kātoangá ni, kae‘oua kuo fakakakato ia ʻi he Pule‘anga ‘o e ‘Otuá.”"
        },
        {
          "number": "17",
          "text": "Pea to‘o ‘e Si̇̄sū ʻa e ipú, ‘o naʻe fai ha fakafeta‘i, ʻo ne folofola: ‟Mou toʻo eni, pea mou inu kotoa pē mei ai ʻekimoutolu."
        },
        {
          "number": "18",
          "text": "He ‘oku ou talaatu, he‘ikai te u toe inu mei he fua ʻo e vainé, kae‘oua kuo hokomai ʻa e Pule‘anga ‘o e ‘Otuá.”"
        },
        {
          "number": "19",
          "text": "Pea naʻe to‘o foki ha fo‘i mā, ‘o naʻe fai ha fakafeta‘i. Pea naʻe pakipaki ia ‘o naʻe ʻoatu kiate kinautolu, ʻo ne folofola: ‟Ko hoku sinó eni, ʻa ia ʻoku foaki ko homou fetongi. Mou fai eni, ko e fakamanatu kiate au.”"
        },
        {
          "number": "20",
          "text": "Pehē foki ʻene toʻo ʻa e ipú, hili ʻenau kai ʻa e Pāsová, ʻo ne folofola: ‟Ko e ipu ko eni̇́, ko e kovinānite fo‘ou ia, ʻoku fai ʻaki hoku totó, ʻa ia ʻoku lilingi ko homou fetongi."
        },
        {
          "number": "21",
          "text": "Ka ko eni, ko e nima ʻo e toko taha te ne lavaki‘i aú, ‘okú ma kai fakataha, ʻi he keinangaʻangá ni!"
        },
        {
          "number": "22",
          "text": "He ko e Foha ‘o e Tangatá, ʻe ʻalu atu ia ‘o hangē tofu pē ko e meʻa kuo tu‘utu‘uni ke ne fou ai̇́. Ka ʻe malaʻia ʻa e toko taha te ne lavaki‘i iá!”"
        },
        {
          "number": "23",
          "text": "Pea nau kamata fe‘ekenaki fakaekinautolu ai, pē ko hai nai ʻiate kinautolu te ne fai ha meʻa pehē."
        },
        {
          "number": "24",
          "text": "Pea na‘e hoko ha feki̇̄hiaki ʻi he kau akó fakaekinautolu pē, pē ko hai ‘iate kinautolu ‘oku taumuʻa tahá."
        },
        {
          "number": "25",
          "text": "Pea lea ange ʻa Si̇̄sū kiate kinautolu: ‟Ko e ngaahi haʻa tu‘i ‘o māmani̇́, ʻoku nau fakafieʻeiki ki he kakai̇́ pea ko kinautolu ʻoku fakaaoao ki he kakai̇́, ʻoku nau ui ʻakinautolu, ko e kau Fietokoni!"
        },
        {
          "number": "26",
          "text": "Ka ko kimoutolu, ke ʻoua te mou fai pehē: ka ko ia te ne fie hoko ko e lahi ‘iate kimoutolú, ke ne hoko ʻo tatau mo ha tamasiʻi, pea ko ia ʻoku taki̇́, ke ne tatau mo ha sevāniti."
        },
        {
          "number": "27",
          "text": "He ko hai ‘oku lahi̇́? Ko ia nofo ki he tēpilé pē ko ia ‘okú tauhi ki he tēpilé? ʻIkai ko e toko taha ʻoku nofo ki he tēpilé? Ko ia! Ka ‘oku ou ʻi heni aú, ko e sevāniti!"
        },
        {
          "number": "28",
          "text": "He ko kimoutolu, kuo mou ʻiate au maʻu pē, ʻi hoku ngaahi ʻahiʻahi ʻoʻokú."
        },
        {
          "number": "29",
          "text": "Pea kuo u tuʻutuʻuni maʻamoutolu ha puleʻanga, ‘o hangē tofu pē ko e finangalo ʻeku Tamai̇́, ke ʻoʻoku foki ha puleʻanga."
        },
        {
          "number": "30",
          "text": "Koeʻuhi̇̄ ke mou kai mo inu mei heʻeku tēpilé, ʻi hoku puleʻangá, pea te mou nofo ki ha ngaahi taloni ‘e hongofulumāua, ‘o mou fakamaaua ʻa e matakali ‘e hongofulumāua ʻo ʻIsileli̇́.”"
        },
        {
          "number": "31",
          "text": "‟‘E Saimone, Saimone ē! Ko eni, kuo tuʻu mai ʻa Sētane ke ne sivi‘i kimoutolu tāutaha, ‘o hangē ko hono sivi ‘o e uité."
        },
        {
          "number": "32",
          "text": "Ka kuo u hūfia koe, ke ‘oua naʻa vaivai ho‘o tui̇́, pea ko koe, ʻoka ke ka foki mai leva, peá ke tokoni‘i ho ngaahi tokouá.”"
        },
        {
          "number": "33",
          "text": "Ka naʻe pehēange ‘e Pita: ‟ʻEiki, kuo u ʻosi mateuteu ke fakahū pili̇̄sone fakataha au mo koe, pē ka aʻu ki hano tāmate‘i au, te u fiemālie pē ke fou ai.”"
        },
        {
          "number": "34",
          "text": "Pea folofola ʻa Si̇̄sū: ‟‘Oku ou talaatu kiate koe, Pita, ‘e te‘eki ke ʻuʻua ʻa e moá he poó ni, kuo ‘osi tu‘o tolu hoʻo fakahā, ‘oku ‘ikai te ke ʻilo ‘e koe au.”"
        },
        {
          "number": "35",
          "text": "Pea naʻe fehu‘i ange kiate kinautolu: ‟ʻI he taimi naʻá ku fekau ai ke mou ō atu, pea ‘oua ʻe toʻo ha kato pa‘anga, pē ha kato vala, pē ha senitoló, naʻa mou masiva ʻi ha meʻa?” Pea nau pehēange: ‟‘Ikai!”"
        },
        {
          "number": "36",
          "text": "Pea talaange ‘e Si̇̄sū kiate kinautolu: ‟Ka ko eni, kapau ‘oku ʻi ai ha‘o kato pa‘anga, pē kato meʻakai, ʻalu mo ia. Peá ka ‘oku ‘ikai haʻo heletā, pea fakatau atu ho pulupulú ʻo kumi ʻaki mai ha heletā!"
        },
        {
          "number": "37",
          "text": "He ‘oku ou talaatu kiate kimoutolu, ko e meʻa ko ʻeni naʻe hikitohi he Tohitapú, kuo pau ke fakakakato ʻiate au, ʻa e pehē: Pea naʻe lau ia ko e taha ʻo e kau maumaulaó. He ko e meʻa kotoa pē ʻoku kau kiate aú, ʻe hoko ia ʻo moʻoni.”"
        },
        {
          "number": "38",
          "text": "Pea nau pehēange: ‟ʻEiki, Ko eni, ko e heletā ‘ʻeni ‘e ua!” Pea folofola ʻa Si̇̄sū kiate kinautolu: ‟ʻOku feʻunga pē ia.”"
        },
        {
          "number": "39",
          "text": "Pea ʻalu atu ia hangē ko ʻene anga maheni̇́ ʻo fononga ki he Mo‘unga ‘Ōlivé, pea muimui atu kiate ia ʻene kau akó."
        },
        {
          "number": "40",
          "text": "Pea ʻi heʻene aʻu ki Mo‘unga ‘Ōlivé, naʻá ne talaange kiate kinautolu: ‟Mou lotu ke ‘oua naʻa mou tō ki ha ʻahiʻahi.”"
        },
        {
          "number": "41",
          "text": "Pea ki‘i laka si‘i atu ʻa Si̇̄sū, ʻo tatau mo e mamaʻo ʻo hano tolongi ha foʻi maka, ‘o naʻe tū‘ulutui ai ‘o lotu."
        },
        {
          "number": "42",
          "text": "ʻO ne pehē: ‟‘E Tamai, kapau te ke finangalo ki ai, ke ke to‘o ange muʻa meiate au ʻa e ipu ko eni̇́, ka neongo iá, kae ʻoua naʻa fai hoku lotó, ka ke fai pē ho finangaló.”"
        },
        {
          "number": "43",
          "text": "Pea naʻe ʻalu hifo kiate ia ha ʻāngelo mei langi ke tokoniʻi ia."
        },
        {
          "number": "44",
          "text": "Pea ʻi he lahi ʻene mamahi̇́ naʻe fakautuutu ai pē ʻene lotú, pea naʻe hoko hono pupuhá, ʻo hangē ha ngaahi tulutā taʻataʻá, naʻe ngangana ki he kelekelé."
        },
        {
          "number": "45",
          "text": "Pea tu‘u hake ia mei heʻene lotú, ‘o foki atu ki heʻene kau akó, ʻo ne ʻilo, tā kuo nau ʻosi māʻumohe kinautolu, koe‘uhi̇̄ he kuo nau ongosia."
        },
        {
          "number": "46",
          "text": "Pea pehēange ‘e ia kiate kinautolu: ‟Ko e hā kuo mou mohe ai̇́? Mou ʻā ‘o lotu ke ‘oua naʻa ʻahiʻahiʻi kimoutolu!”"
        },
        {
          "number": "47",
          "text": "Pea lolotonga ʻene kei lea peheé, ʻiloangē kuo aʻumai ha fuʻu kakai, ‘oku taki mai ‘e he toko taha ʻo e toko hongofulu mā uá, naʻe hingoa ko Siutasi̇́. Pea ʻunuʻunu atu ʻa Siutasi kia Si̇̄sū, ‘o naʻe ‘uma kiate ia."
        },
        {
          "number": "48",
          "text": "Pea pehēange ‘e Si̇̄sū ki ai: ‟‘E Siutasi, ko e ‘uma koā ‘okú ke lavaki‘i ʻaki ʻa e Foha ʻo e Tangatá?”"
        },
        {
          "number": "49",
          "text": "Pea ʻi he mamata ʻa e kakai naʻe kau mo iá, ki he meʻa kuo hokó, naʻa nau pehēange: ‟ʻEiki, te mau taaʻiʻaki ia ʻa e heletaá?”"
        },
        {
          "number": "50",
          "text": "Pea taa‘i leva ‘e hanau toko taha, ʻa e sevāniti ʻa e Taula‘eiki Lahi̇́, ‘o naʻe tuʻusi hono telinga to‘omata‘ú."
        },
        {
          "number": "51",
          "text": "Pea tali ‘e Si̇̄sū ʻo ne pehē: ‟Tukuā! Kuo feʻunga pē ia.” Pea naʻe ala ki he telinga ‘o e tamaio‘eiki̇́ ʻo ne fakamoʻui."
        },
        {
          "number": "52",
          "text": "Pea pehēange ʻe Si̇̄sū ki he kau faifekaú, mo e kau leʻo matapā ʻo e Temipalé, pea mo e kau mātuʻa ʻo e lotú na‘e ōmai ko hono puke iá: ‟Ko ho‘omou to‘o heletā mai mo e ʻakaú, he ko ha hiamatea aú?"
        },
        {
          "number": "53",
          "text": "Ko e ʻaho kotoa pē mo ʻetau ʻi he Temipalé, kae ‘ikai te mou ala ʻo puke ai au. Ka ko homou taimi̇́ eni, he ko e pule ia ʻa e fakapo‘uli̇́.”"
        },
        {
          "number": "54",
          "text": "Pea naʻa nau puke ʻa Si̇̄sū, ‘o taki atu ia ki he ʻapi ‘o e Faifekau Pulé. Pea naʻe muimui atu ʻa Pita, mei he mamaʻó."
        },
        {
          "number": "55",
          "text": "Pea kuo tafu ha afi he lotoʻā ‘o e ‘api̇́. Pea ʻalu atu ʻa Pita ‘o taʻutu fakataha mo kinautolu naʻe fakamāmāfana ai̇́."
        },
        {
          "number": "56",
          "text": "Pea naʻe fakatokanga‘i ia ‘e ha fefine ngāue naʻe nofo ai, mei̇́ he tapua ʻa e maama ʻo e afi̇́, ʻo ne sio fakamama‘u kiate ia, pea naʻe toki pehēange: ‟Ko e siana ko ʻeni̇́ foki, na‘e faʻa ʻiate iá!”"
        },
        {
          "number": "57",
          "text": "Ka naʻá ne fakaʻikaiʻi ia, ʻo ne pehē: ‟Fefine, ‘oku ‘ikai te u ʻilo ʻa e tangata ko ʻená!”"
        },
        {
          "number": "58",
          "text": "Pea fuoloa si‘i mei ai, kuo toe mamata kiate ia ha toko taha kehe, ʻo ne pehēange: ‟Ko koe foki, ko e taha ʻokinautolu.” Ka naʻe talaange ‘e Pita: ‟Tangata! ʻOku ʻikai ko au ʻena ia!”"
        },
        {
          "number": "59",
          "text": "Pea ‘osi nai ha houa ‘e taha mei ai, kuo toe fakapapauʻi ange ʻe ha taha kehe, ʻo pehē: ‟ʻOku moʻoni ʻaupito ia! Na‘e faʻa kau ʻa e tangatá ni mo ia, he ko e tangata Kāleli foki ʻeni!”"
        },
        {
          "number": "60",
          "text": "Pea pehēange ‘e Pitá: ‟Tangata! ‘Oku ‘ikai ke mahino kiate au ʻa e meʻa ʻokú ke laú.” Pea lolotonga ʻene kei leá, mo e ʻuʻua ʻa e moá."
        },
        {
          "number": "61",
          "text": "Pea tafoki mai ʻa e ʻEiki̇́ ‘o sio fakahangatonu atu kia Pita. Pea toki manatu‘i ‘e Pita ʻa e folofola ʻa e ʻEiki̇́, heʻene pehē kiate ia: ‟‘E te‘eki ke ʻuʻua ʻa e moá he poó ni, kuo ʻosi tu‘o tolu hoʻo fakahā, ‘oku ‘ikai te ke ʻiloʻi ʻe koe au.”"
        },
        {
          "number": "62",
          "text": "Pea ʻalu atu ʻa Pita ki tuʻa ‘o naʻe tangi mamahi ai."
        },
        {
          "number": "63",
          "text": "Pea ko e kau tangata naʻa nau le‘ohi ʻa Si̇̄suú, naʻa nau vaʻingaʻaki ia ʻo nau toutou taaʻi ia."
        },
        {
          "number": "64",
          "text": "Pea naʻa nau fakapūlouʻi ia, pea nau toki fehuʻi ange, ʻo pehē: ‟Talamai angé pē ko hai naʻá ne taa‘i koé!”"
        },
        {
          "number": "65",
          "text": "Pea na‘e lahi mo e ngaahi lea kovi kehekehe naʻá nau fai kiate ia."
        },
        {
          "number": "66",
          "text": "Pea ʻi he pongipongi haké, naʻe fakataha mai ʻa e kau mātuʻa ʻo e lotú, mo e kau faifekaú, mo e kau mataotao ʻo e Tohitapú pea naʻe taki atu ʻa Si̇̄sū, ‘o fokotu‘u ʻi honau lotolotongá."
        },
        {
          "number": "67",
          "text": "Pea nau ʻeke ange: ‟Kapau ko e Mi̇̄saiá koe, fei mo ke fakahā mai!” Pea pehēange ‘e Sīsuú: ‟Kapau te u ʻio atu, he‘ikai te mou tui ki ai."
        },
        {
          "number": "68",
          "text": "Pea kapau te u ʻeke atu kiate kimoutolu, he‘ikai te mou tali mai!"
        },
        {
          "number": "69",
          "text": "Ka mei̇́ he taimi̇́ ni, ʻe fakanofo ʻa e Foha ʻo e Tangatá ki he to‘omata‘u ‘o e ‘Otua Māfimafi̇́.”"
        },
        {
          "number": "70",
          "text": "Pea nau pehēange kotoa pē: ‟Tā ko e ʻAlo koe ‘o e ‘Otuá?” Pea tali ‘e Si̇̄sū: ‟Ko kimoutolu ʻena ʻoku mou lau, ko au ia.”"
        },
        {
          "number": "71",
          "text": "Pea nau kaila kotoa pē: ‟Tā ʻoku ʻikai te tau toe fiemaʻu ha kau fakamo‘oni! He kuo tau fanongo tonu kotoa pē, ki he lea kuó ne fai̇́!”"
        }
      ],
      "23": [
        {
          "number": "1",
          "text": "Pea tutu‘u kātoa hake ʻa e kau fakatahá ‘o nau tataki atu ʻa Si̇̄sū kia Pailato."
        },
        {
          "number": "2",
          "text": "Pea kamata ke nau talatalaaki‘i ange ia, ʻo pehē: ‟Naʻa mau ma‘u ʻa e sianá ni ‘okú ne fakatupu moveuveu mo fakaloto‘i ʻa e kakai̇́ ke ‘oua te nau totongi tukuhau kia Sisa. Pea naʻe tala holo foki, ko e Mi̇̄saiá ia, ko e tu‘i.”"
        },
        {
          "number": "3",
          "text": "Pea fehu‘i ange ‘e Pailato kia Si̇̄sū, ʻo pehē: ‟Ko e Tuʻi koā koe ‘o e kakai Siú?” Pea tali ‘e Si̇̄sū kiate ia: ‟Ko ia pē ʻokú ke laú.”"
        },
        {
          "number": "4",
          "text": "Pea talaange ‘e Pailato ki he kau taula‘eiki lahi̇́ pea mo e kakai̇́: ‟‘Oku ‘ikai te u ma‘u ‘e au ha makatuʻunga ke fakahalaia ai ʻa e tangatá ni.”"
        },
        {
          "number": "5",
          "text": "Ka naʻa nau vilitaki atu pē, ʻo nau pehē: ‟Kuó ne ueʻi ʻa e kakai̇́ ʻaki ʻene faiako takai holo ʻi Siutea kātoa, ʻo kamata mei Kāleli, pea kuo aʻu mai ʻeni ki heni.”"
        },
        {
          "number": "6",
          "text": "Pea ʻi he fanongo ʻa Pailato ki he lau ko iā, naʻá ne fehuʻi ange, pē ko e Kāleli koā ʻa e tangatá ni."
        },
        {
          "number": "7",
          "text": "Pea ʻi heʻene ʻilo ko Si̇̄suú ʻoku mei he vāhenga ‘o Hēlotá, naʻá ne fekau ke nau ‘ave ia kia Hēlota, he naʻe ʻi Selusalema ʻa Hēlota feʻunga mo e taimi ko iā."
        },
        {
          "number": "8",
          "text": "Pea ʻi he mamata ʻa Hēlota kia Sīsuú, naʻá ne fiefia lahi ʻaupito, he kuo fuoloa ʻene fie mamata kiate ia, he naʻá ne fanongo ʻi he ngaahi meʻa ʻoku kau kiate iá, pea naʻá ne fie mamata ki ha mana te ne fai."
        },
        {
          "number": "9",
          "text": "Pea na‘e lahi ʻene fakafehuʻi iá, ka na‘e ‘ikai ha tali ‘e taha ʻa Si̇̄sū kiate ia."
        },
        {
          "number": "10",
          "text": "Pea toki tuʻu hake ʻa e kau taula‘eiki lahi̇́ mo e kau tangata ʻo e Tohitapú, ‘o nau talatalaaki‘i ʻa Si̇̄sū, ʻi ha ngaahi meʻa lahi."
        },
        {
          "number": "11",
          "text": "Pea hanga ‘e Hēlota mo ʻene kau sōtiá ‘o ngaohikovi‘i ia, ʻo nau toki fakakofuʻaki ia ha pulupulu faka‘ofo‘ofa, pea nau fakafoki atu ia kia Pailato."
        },
        {
          "number": "12",
          "text": "Pea talu mei ai, mo e kaumeʻa lelei ʻa Hēlota mo Pailato, ka naʻá na vātamaki kinaua kimuʻa."
        },
        {
          "number": "13",
          "text": "Pea ui ‘e Pailato ke kātoa mai ʻa e kau taula‘eiki lahi̇́, mo e kau taki̇́, pea mo e kakai̇́."
        },
        {
          "number": "14",
          "text": "Pea naʻe pehē kiate kinautolu: ‟Naʻa mou taki mai ʻa e tangatá ni kiate au, ‘o talamai naʻá ne fakatupu moveuveu ki he kakai̇́. Pea ko ʻeni kuo u faka‘eke‘eke ia ʻo mou fanongo ki ai, pea kuo ‘ikai te u ma‘u ‘e au ha makatuʻunga mei he ngaahi meʻa kuo mou tukuakiʻi ʻaki iá, ke fakahalaiaʻi ai ia."
        },
        {
          "number": "15",
          "text": "Pea pehē pē foki mo Hēlota, he kuó ne fekau ke fakafoki mai ia kiate kitautolu, pea ko eni, kuo mahino naʻe ʻikai ke fai ‘e he tangatá ni ha meʻa ‘e taau ke tautea mate ai ia."
        },
        {
          "number": "16-17",
          "text": "ʻI heʻene pehē: te u hilifaki pē hano tautea tā, pea tukuange ia ke ʻalu.”"
        },
        {
          "number": "18",
          "text": "Ka naʻa nau kaikaila kotoa pē, ʻo pehē: ‟Tāmate‘i ʻa e tangatá ni, kae tukuange mai kiate kimautolu ʻa Palāpasa ia!”"
        },
        {
          "number": "19",
          "text": "Ko Palāpasá, ko e tangata ia na‘e fakahū pili̇̄sone koe‘uhi̇̄ ko haʻane fakatupu moveuveu ʻi he koló, pea mo ʻene fakapoongi ha tangata."
        },
        {
          "number": "20",
          "text": "Ka naʻe toe kole ʻa Pailató kiate kinautolu heʻene fakaʻamu ke tukuange ʻa Sīsuú."
        },
        {
          "number": "21",
          "text": "Ka naʻa nau kaikaila mai pē kinautolu ʻo pehē: ‟Tutuki ia ki ha kolosi! Tutuki ia ki ha kolosi!”"
        },
        {
          "number": "22",
          "text": "Pea naʻá ne toe lea kiate kinautolu, ko hono tuʻo tolú ia: ‟He ko e hā ha hia kuo fai ʻe he tangatá ni? Kuo ʻikai te u maʻu ha makatuʻunga ke tautea mate ai ia, ko ia ai, te u hilifaki pē hano tautea tā, pea tukuange ia.”"
        },
        {
          "number": "23",
          "text": "Ka naʻe toe le‘o lahi ange ʻa e kaila ʻa e kakai̇́ o nau vilitaki pē ke tutuki ia ki ha kolosi, pea naʻe mālohi honau leʻó."
        },
        {
          "number": "24",
          "text": "Ko ia, naʻe pehē ʻe Pailato ke hilifaki ʻa e tautea naʻa nau vilitaki ki ai̇́."
        },
        {
          "number": "25",
          "text": "Pea veteange leva ‘e Pailato ʻa e tangata na‘e fakahū pilīsone ko e fakatupu moveuveu mo e tāmaté, ʻa ia naʻa nau kole ki ai̇́, ka naʻe tuku atu ʻa Si̇̄sū, ke nau fa‘iteliha ki ai."
        },
        {
          "number": "26",
          "text": "Pea ʻi heʻenau taki atu ʻa Sīsuú, naʻa nau puke mai ʻa Saimone, ko e tangata Sailine, kuó ne ha‘u mei ‘uta, ʻo nau hilifaki ʻa e kolosi̇́ kiate ia, ke ne fua ‘o muimui atu kia Si̇̄sū."
        },
        {
          "number": "27",
          "text": "Pea naʻe muimui atu foki kiate ia mo ha fuʻu kakai tokolahi, pea mo ha kau fefine ʻa ia naʻa nau tangi mamahi koe‘uhi̇̄ ko Si̇̄sū."
        },
        {
          "number": "28",
          "text": "Pea tafoki ʻa Si̇̄sū ‘o lea kiate kinautolu: ‟Kau fefine ʻo Selusalema, ʻoua te mou tangi koe‘uhi̇̄ ko au, ka mou tangi pē koe‘uhi̇̄ ko kimoutolu mo ho‘omou fānaú."
        },
        {
          "number": "29",
          "text": "He ko eni, ʻoku vave mai ha taimi, ʻa ia te mou toki pehē ai, ‘Oku monūʻia ʻa e kau fefine ʻoku ʻikai haʻanau fānaú, mo e ngaahi manava kuo te‘eki ke fanaú, pea mo kinautolu kuo ʻikai fakahuhu ha fānaú."
        },
        {
          "number": "30",
          "text": "Peá te nau toki kaila ki he ngaahi mo‘ungá, Mou holo mai ‘o tanu kimautolu. Pea ki he ngaahi tafungofungá, Mou ʻufi‘ufi‘i kimautolu."
        },
        {
          "number": "31",
          "text": "He kapau ‘oku lava ke nau fai ʻa e ngaahi meʻá ni ki he ʻakau matá, pea huanoa ʻa e meʻa ʻe ala fai ki he ʻakau mōmoá.”"
        },
        {
          "number": "32",
          "text": "Pea naʻe taki atu ai mo ha ongo tangata faihia kehe ʻe toko ua, ke tāmate‘i fakataha mo ia."
        },
        {
          "number": "33",
          "text": "Pea ʻi heʻenau aʻu atu ki he feitu‘u ʻoku ui ko ‘Ulupokó, naʻa nau tutuki ai ia ki he kolosi̇́, fakataha mo e ongo tangata faihiá, ko e taha mei hono to‘omata‘ú, pea taha mei hono to‘ohemá."
        },
        {
          "number": "34",
          "text": "Pea folofola ʻa Si̇̄sū: ‟‘E Tamai, fakamolemole‘i ange muʻa kinautolu, he ‘oku ‘ikai te nau ʻilo ʻa e meʻa ‘oku nau fai̇́!” Pea naʻa nau vahevahe ʻa hono valá, ʻaki ʻenau talotalo pē kohai te ne maʻú."
        },
        {
          "number": "35",
          "text": "Pea tuʻu pē ʻa e kakai̇́ ai ʻo mamata. Pea laukovi kiate ia ʻa e kau taki̇́, ‘o nau pehē: ‟Naʻá ne fakahaofi ʻa e kakai kehé, tuku ke ne fakahaofi ‘e ia ia, ‘okapau moʻoni ko e Mīsaia ʻeni ʻa e ‘Otuá, ko e toko taha kuó ne fili̇́.”"
        },
        {
          "number": "36",
          "text": "Pea kau foki mo e kau sōtiá hono vaʻingaʻaki iá, ʻaki ʻenau omi ʻo ‘ohake kiate ia ha vinika;"
        },
        {
          "number": "37",
          "text": "Mo nau pehēange: ‟Kapau ko e Tuʻi koe ‘o e kakai Siú, peá ke fakahaofi koe!”"
        },
        {
          "number": "38",
          "text": "Pea na‘e tohi foki ʻi ʻolunga ʻi hono kolosi̇́, ʻo pehē: ‟Ko e Tuʻi ʻeni ‘o e kakai Siú.”"
        },
        {
          "number": "39",
          "text": "Pea ko e taha ʻo e ongo hiamatea na‘e tutuki fakataha mo iá, naʻá ne kau he laukovi kiate ia ʻo ne pehē: ‟‘Ikai ko e Mi̇̄saiá koe? Peʻi ke fakahaofi koe, mo kimaua foki!”"
        },
        {
          "number": "40",
          "text": "Ka naʻe tali ʻe he hiamatea ‘e tahá, ʻo ne valokiʻi ia, ʻo pehē: ‟‘Oku ‘ikai koā te ke ʻapasia ki he ‘Otuá, he ʻoku tautea‘i fakataha koe mo ia?"
        },
        {
          "number": "41",
          "text": "Pea ko hota tauteá, ‘oku tuha pē ia mo e kovi naʻá ta fai̇́. Ka ko e toko taha ko eni̇́, na‘e ‘ikai te ne fai ‘e ia ha kovi ‘e taha.”"
        },
        {
          "number": "42",
          "text": "Pea naʻe lea ange: ‟ʻE Si̇̄sū, manatu‘i muʻa au, ‘oka ke ka hokomai kuó ke Tuʻi ʻi ho puleʻangá.”"
        },
        {
          "number": "43",
          "text": "Pea folofola ʻa Si̇̄sū kiate ia: ‟Ko hono moʻoni̇́ ʻeni ʻoku ou tala kiate koé, ko e ʻahó ni, te ke ʻi Palataisi mo au.”"
        },
        {
          "number": "44",
          "text": "Pea ʻi heʻene aʻu ki he ho‘atā mālié, fakafokifā naʻe tō ha poʻuli ki he funga ʻo māmani kotoa pē, ‘o aʻu ki he taimi tolu efiafi̇́."
        },
        {
          "number": "45",
          "text": "He naʻe ʻikai toe ulo mai ʻa e laʻaá, pea naʻe mahae mo e puipui ʻo e Temipalé mei ‘olunga ‘o aʻu ki lalo."
        },
        {
          "number": "46",
          "text": "Pea kaila le‘olahi ʻa Si̇̄sū, ʻo pehē: ‟‘E Tamai, ʻoku ou tuku atu hoku laumālié ki ho ʻaofonnima!” Pea hili ʻene leá pehē: naʻá ne mānava fakaʻosi."
        },
        {
          "number": "47",
          "text": "Pea ʻi he mamata ʻa e ʻeikitau Lomá, ki he meʻa kuo hokó, naʻá ne fakahi̇̄kihikiʻi ʻa e ‘Otuá, ʻo ne pehē: ‟Tā ko e mo‘oni pē, ko e tangata māʻoniʻoni ʻeni!”"
        },
        {
          "number": "48",
          "text": "Pea ko e kotoa ʻo e fuʻu kakai naʻa nau tuʻu ai ʻo mamata ki he meʻa fakalilifu na‘e hokó, naʻe mamahi honau lotó, pea nau foki atu ki honau ngaahi ‘api̇́."
        },
        {
          "number": "49",
          "text": "Pea ko kinautolu kotoa pē ʻa e ngaahi maheni ‘o Sīsuú, ‘o kau ai mo siʻi kau fefine kuo nau muimui mai kiate ia mei Kāleli̇́, naʻa nau tutuʻu pē mei he mamaʻó, ʻo mamata mei ai ki he ngaahi meʻa ni."
        },
        {
          "number": "50",
          "text": "Pea ko eni, na‘e ʻi ai ha tangata ko Siosifa, hono hingoá, ʻa ia naʻá ne kau ki he Fakataha Tokoni̇́, ko e tangata failelei ia mo māʻoniʻoni."
        },
        {
          "number": "51",
          "text": "Ko e toko taha ko iā, na‘e ‘ikai te ne loto ki he tu‘utu‘uni na‘e fai ‘e he Fakatahá pea mo hono fakahoko ʻenau tuʻutuʻuni̇́. Ko e tangata ia mei he kolo ʻo Siutea, ko ʻAlematea, ʻa ia naʻá ne nofo ʻamanaki, ki he hokomai ʻa e Puleʻanga ʻo e ʻOtuá."
        },
        {
          "number": "52",
          "text": "Pea ʻalu ʻa e tangata ko iā kia Pailato, ‘o naʻe kole ke tuku mai muʻa ʻa e sino ‘o Sīsuú."
        },
        {
          "number": "53",
          "text": "Pea naʻe fakahā‘ele hifo ia mei he kolosi̇́, ‘o naʻe kofuʻaki ia ha tupenu li̇̄neni mahu‘inga, pea naʻe toki telio ia ʻi ha fonualoto kuo tā ʻi ha makatu‘u, pea kuo te‘eki ke tanu ai ha taha."
        },
        {
          "number": "54",
          "text": "Pea ko e ʻaho teuteu ia ki he kamataʻanga ʻo e Sāpate ʻo haʻa Siú."
        },
        {
          "number": "55",
          "text": "Pea muimui atu ai pē ʻa siʻi kau fefine na‘e fononga fakataha mai mo Si̇̄sū mei Kāleli̇́, ‘o nau mamata ki he fonualotó, pea mo e anga hono fakatoka ki ai ‘o e sino ‘o Sīsuú."
        },
        {
          "number": "56",
          "text": "Pea toki foki ʻa e kau fefiné ki ʻapi, ‘o nau teu ha ngaahi ʻakau kakala mo ha ngaahi lolo tākai. Ka naʻa nau mālōlō he Sāpaté, ‘o talangofua ki he Laó."
        }
      ],
      "24": [
        {
          "number": "1",
          "text": "Pea ʻi he ‘uluaki ʻaho ‘o e uiké, kei hengihengi ʻaupito, na‘e uhu atu ʻa e kau fefiné ki he fonualotó mo e ngaahi kakala kuo nau teú."
        },
        {
          "number": "2",
          "text": "Pea ʻi heʻenau aʻu atú, tā kuo ‘osi teka‘i ʻa e maka tāpuni ‘o e fonualotó."
        },
        {
          "number": "3",
          "text": "Pea ʻi heʻenau hū atu ki he fonualotó, tā kuo ‘ikai ke kei ʻi ai ʻa e sino ‘o e ʻEiki ko Sīsū."
        },
        {
          "number": "4",
          "text": "Pea lolotonga ʻa e hangē ʻoku molé ʻenau fakakaukaú, fakafokifā kuo tutu‘u mai kiate kinautolu ha ongo tangata ‘oku ngingila hona teungá."
        },
        {
          "number": "5",
          "text": "Pea manavahē ‘aupito ai ʻa e kau fefiné, ‘o nau fepūnou‘i ki lalo. Kae pehē ange ‘e he ongo tangatá, ‟Ko e hā ‘oku mou kumi ai ʻa ia ʻoku mo‘ui̇́ ki he feitu‘u ‘o e kau maté?"
        },
        {
          "number": "6",
          "text": "‘Oku ‘ikai ke ne ʻi heni! Ka kuo toetuʻu ia! Manatu‘i ʻene folofola naʻe fai atu lolotonga hoʻomou kei ʻi Kāleli̇́;"
        },
        {
          "number": "7",
          "text": "‛‘E tuku atu ʻa e Foha ‘o e Tangatá ki he nima ʻo e kau angahalá, pea te nau tutuki ia ki he kolosi̇́, ka te ne toetuʻu mei he maté ʻi he ʻaho hono tolú.’”"
        },
        {
          "number": "8",
          "text": "Pea toki manatu‘i ai ‘e he kau fefiné ʻa ʻene folofola ko iā."
        },
        {
          "number": "9",
          "text": "Pea foki ʻa e kau fefiné mei he fonualotó ‘o nau tala ki he toko hongofulu mā tahá, mo hono toé, ʻa e ngaahi meʻa kotoa kuo hokó."
        },
        {
          "number": "10",
          "text": "Pea ko e kau fefine naʻá nau fakamatala ʻa e ngaahi meʻá ni ki he kau ʻApositoló, ko Mele Mākitala, mo Sōana, mo Mele ko e fa‘ē ʻa Sēmisi̇́, pea mo ha ni‘ihi kehe."
        },
        {
          "number": "11",
          "text": "Ka na‘e hangē ʻa e fakamatala ʻa e kau fefiné, ha launoa pē, ki he kau ʻApositoló, he na‘e ‘ikai te nau tui ki ai."
        },
        {
          "number": "12",
          "text": "Ka na‘e tuʻu hake ʻa Pita ʻo lele ki he fonualotó, pea ne aʻu atu ki ai, ʻo punou hifo ‘o sio ki loto, tā ko e meʻa pē na‘e tuku ai̇́, ko e ngaahi konga tupenu na‘e kofuʻaki ʻa e sino ‘o Sīsuú, pea talu ai pē ʻene foki ki ʻapi mo fifili ʻi hono lotó, pē ko e hā ʻa e meʻa kuo hokó."
        },
        {
          "number": "13",
          "text": "Pea ko eni, ʻi he ʻaho pē ko iā, na‘e fononga atu hanau toko ua ki he ki‘i kolo ko ʻEmeasi, ʻa ia na‘e kilomita ‘e hongofulu mā taha nai mei Selusalema."
        },
        {
          "number": "14",
          "text": "Pea naʻá na fononga pē mo talatalanoa ki he ngaahi meʻa kotoa kuo toki hokó;"
        },
        {
          "number": "15",
          "text": "Pea lolotonga ʻena talatalanoa mo fifili ki he ngaahi meʻá ni mo e fakaofiofi atu ʻa Si̇̄sū ‘o fononga fakataha mo kinaua."
        },
        {
          "number": "16",
          "text": "Ka na‘e taʻofi kinaua, ke ʻoua te na ʻiloʻi ko Si̇̄sū ia."
        },
        {
          "number": "17",
          "text": "Pea pehē ange ‘e Si̇̄sū kiate kinaua, ‟Ko e hā ʻa e meʻa ʻoku mo talanoa ki ai ʻi ho‘omo fonongá?” Peá na tu‘u si‘i hifo, kuo na fakatou fofonga mamahi ‘aupito."
        },
        {
          "number": "18",
          "text": "Pea pehēange ‘e he toko taha naʻe hingoa ko Kaliopasi: ‟Ko e muli ʻapē koe kuó ke toki haʻu ki Selusalema ‘oku ‘ikai ai te ke ʻilo ʻa e ngaahi meʻa kuo toki hoko he ngaahi ʻaho ko ʻeni̇́?”"
        },
        {
          "number": "19",
          "text": "Pea pehē ange ‘e Si̇̄sū, ‟He ko e hā ʻa e ngaahi meʻa kuo hokó?” Peá na pehē ange, ‟ʻA e ngaahi meʻa ʻoku kau kia Si̇̄sū ʻo Nāsaleti̇́! Ko e tangata ko iā ko e palōfita naʻe hā ha mālohi ʻi heʻene ngāué mo e leá, ʻo fakahōifua ki he ‘Otuá mo fakafiefia ki he kakai̇́."
        },
        {
          "number": "20",
          "text": "Ka na‘e hanga ‘e he‘etau kau taulaʻeiki lahi̇́ mo hotau kau taki̇́ ‘o hilifaki kiate ia ʻa e tautea maté, pea nau tutuki ia ki ha kolosi."
        },
        {
          "number": "21",
          "text": "Ka naʻa mau nofo ʻamanaki, ko ia ia te ne fakatau‘atāina ʻa ‘Isileli̇́! Pea ʻāsili ai̇́, ko e ʻaho ʻeni hono tolu talu ʻa e hoko ʻa e ngaahi meʻa ko iā."
        },
        {
          "number": "22",
          "text": "Pea kuo faka‘ohovale‘i kimautolu ‘e ha niʻihi ʻo ʻemau kau fefiné, ʻa ia naʻá nau uhu atu ʻane hengihengi ki he fonualotó."
        },
        {
          "number": "23",
          "text": "Ka ʻi heʻenau aʻu atú, tā ‘oku ‘ikai ke kei ʻi ai hono sinó. Pea nau foki mai ‘o tala, naʻá nau mata vi̇̄sone ki ha kau ʻāngelo, ʻa ia naʻá nau fakahā ange, kuo toe mo‘ui ia."
        },
        {
          "number": "24",
          "text": "Pea naʻe ō mo ha ni‘ihi ‘iate kimautolu ki he fonualotó, ʻo nau ʻilo ai, tā ‘oku moʻoni pē ʻa e lau ʻa e kau fefiné, he na‘e ‘ikai foki te nau sio mo kinautolu kiate ia.”"
        },
        {
          "number": "25",
          "text": "Pea pehēange ‘e Si̇̄sū kiate kinaua, ‟He toki meʻa vale mo‘oni ko kimoutolu mo faingataʻa ke mou tui ki he ngaahi meʻa kotoa pē kuo leaʻaki ʻe he kau palōfitá!"
        },
        {
          "number": "26",
          "text": "Na‘e ‘ikai koā ke mahino, ʻa e pau ke tomuʻa fakamamahia ʻa e Mi̇̄saiá pea ne toki hoko ki hono lāngilangi̇ʻiá?”"
        },
        {
          "number": "27",
          "text": "Pea ne kamata mei he ngaahi tohi ʻa Mōsesé ‘o aʻu ki he ngaahi tohi kotoa ʻa e kau palōfitá, ʻa ʻene fakamatala kiate kinaua, mei he Tohitapu Kātoa, ʻa e ngaahi meʻa kotoa pē ʻoku kau kiate iá."
        },
        {
          "number": "28",
          "text": "Pea ʻi he fakaofiofi atu ʻenau fonongá ki ʻEmeasi̇́, naʻe hangē ka hoko atu pē ʻa e fononga ia ʻa Sīsuú."
        },
        {
          "number": "29",
          "text": "Ka naʻe ta‘ofituʻu ia ‘e he ongo tangatá, ‘o na pehē kiate ia: ‟Afe mai muʻa ke tau ki‘i nofo mo kimaua! He kuo efiafi, pea kuo mei ʻosi ʻa e ʻahó!” Pea afe ai ʻa Si̇̄sū ki he ‘api̇́ mo kinaua."
        },
        {
          "number": "30",
          "text": "Pea ʻi heʻenau nofo hifo ke maʻu ʻa e fakaefiafi̇́, naʻe to‘o ‘e Si̇̄sū ha mā ‘o naʻe tāpuaki‘i, pea naʻe toki pakipaki ia ‘o naʻe ‘oange kiate kinaua."
        },
        {
          "number": "31",
          "text": "Pea ʻā ai hona matá, ʻo na ʻilo tā ko Si̇̄sū ia. Ka naʻe puli leva ia meiate kinaua."
        },
        {
          "number": "32",
          "text": "Peá na fepehēʻaki: ‟Ne‘ine‘i ke vela hota lotó ʻi heʻene fakamatalamai mo fakaʻuhinga kiate kitaua ʻa e Tohitapú, ʻi he halá.”"
        },
        {
          "number": "33",
          "text": "Peá na tutu‘u hake , ‘o na foki leva ki Selusalema. Pea ʻi heʻena aʻu atú, tā kuo kātoa mai ʻa e toko hongofulu mā tahá, pea mo hono toenga ‘o e kau akó."
        },
        {
          "number": "34",
          "text": "Pea nau talamai: ‟tā ʻoku mo‘oni pē! Kuo toe tu‘u ʻa e ʻEiki̇́, pea kuó ne hā kia Saimone.”"
        },
        {
          "number": "35",
          "text": "Pea toki fakamatalaange ‘e he ongo tangatá ʻa e meʻa na‘e hoko ʻi he halá, pea mo ʻena toki ʻiloʻi tā ko e ʻEiki̇́ ia, ʻi heʻene pakipaki ʻa e foʻi maá."
        },
        {
          "number": "36",
          "text": "Pea lolotonga ʻa e kei talanoa ʻa e kau akó ki he ngaahi meʻa kuo hokó, fakafokifā kuo tu‘u ʻa Si̇̄sū ʻi honau lotolotongá, ‘o naʻe pehēange kiate kinautolu: ‟Tauange ke nofoʻia kimoutolu ʻe he melinó!”"
        },
        {
          "number": "37",
          "text": "Pea manavahē ‘aupito ʻa e kau akó mo tetetete, koe‘uhi̇̄ he naʻa nau pehē ko ha faʻahikehe ‘oku nau mamata ki ai̇́."
        },
        {
          "number": "38",
          "text": "Kae folofola ʻa Si̇̄sū kiate kinautolu: ‟Ko e hā ‘oku mou manavahē ai̇́, pea ko e hā ʻoku veiveiua ai homou lotó?"
        },
        {
          "number": "39",
          "text": "Mou vakai mai, ko hoku ongo nimá ē mo hoku va‘é, he ko au moʻoni pē ia. Ala mai kiate au ka mou ʻilo, he ko e faʻahikehé, ‘oku ‘ikai kakano mo hui ‘o hangē ʻoku mou mamata ki ai ʻiate aú.”"
        },
        {
          "number": "40",
          "text": "Pea ʻi heʻene lea pehē naʻá ne fakahā ange kiate kinautolu ʻa hono ongo nimá, pea mo hono ongo va‘é."
        },
        {
          "number": "41",
          "text": "Ka na‘e ‘ikai pē ke nau tui, koe‘uhi̇̄ ko e hulu tuʻa ʻenau fiefiá mo ʻenau ofoofó. Pea folofola ʻa Si̇̄sū kiate kinautolu: ‟‘Oku ʻi ai ha‘amou me‘akai heni?”"
        },
        {
          "number": "42",
          "text": "Pea nau ‘oange kiate ia ha konga ika tunu."
        },
        {
          "number": "43",
          "text": "Pea toʻo ‘e Si̇̄sū ʻa e konga iká ʻo ne kai, ka nau mamata pē."
        },
        {
          "number": "44",
          "text": "Pea naʻe pehēange kiate kinautolu: ‟Ko e ngaahi meʻa ʻeni naʻá ku tala kiate kimoutolu, lolotonga ʻetau kei fononga holó, ʻa e pau ke fakahoko kotoa ʻa e ngaahi meʻa naʻe hikitohi ʻo kau kiate au, ʻi he Lao ʻa Mōsesé, mo e ngaahi Tohi ʻa e kau palōfitá, pea mo e Tohi Saamé.”"
        },
        {
          "number": "45",
          "text": "Pea toki tatala ‘e ia ʻa honau ʻatamai̇́ ke mahino kiate kinautolu ʻa e Tohitapú;"
        },
        {
          "number": "46",
          "text": "ʻO ne talaange kiate kinautolu: ‟Naʻe pehē ʻa e meʻa kuo hikitohi̇́: Kuo pau ke fou ʻa e Mi̇̄saiá ʻi ha mamahi lahi, pea ʻi hono ʻaho tolú, te ne toetu‘u mei he maté."
        },
        {
          "number": "47",
          "text": "Pea ʻe malanga ʻaki ʻi hono hingoá ʻa e fakatomalá ke maʻu ʻa e fakamolemole angahalá, ki he ngaahi pule‘anga kotoa pē, ‘o kamata mei Selusalema."
        },
        {
          "number": "48",
          "text": "Ko kimoutolu ʻa e kau fakamoʻoni ki he ngaahi meʻá ni."
        },
        {
          "number": "49",
          "text": "Pea ko eni, te u fekau atu ʻa e Toko Taha naʻe tala‘ofa ʻaki kiate kimoutolu ‘e he‘eku Tamai̇́, ko ia, mou tatali pē ʻi Selusalema kae‘oua leva kuo fakafonu kimoutolu ʻaki ʻa e mālohi mei he Langi̇́.”"
        },
        {
          "number": "50",
          "text": "Pea taki atu kinautolu ‘e Si̇̄sū ʻo aʻu atu ki Pētani. Pea naʻe toki hiki hake hono nimá ‘o naʻe tāpuaki‘i kinautolu."
        },
        {
          "number": "51",
          "text": "Pea fakafokifā, lolotonga ʻene kei tāpuakiʻi kinautolú, naʻe ʻohake ia meiate kinautolu ʻo fakahāʻele hake ia ʻe ha ʻao ki he Langi̇́."
        },
        {
          "number": "52",
          "text": "Pea naʻa nau lotu kiate ia, pea nau toki foki ki Selusalema kuo nau fiefia lahi ʻaupito."
        },
        {
          "number": "53",
          "text": "Pea naʻa nau ō ma‘u pē ki he Temipalé ‘o fai ai ʻenau fakafeta‘i ki he ‘Otuá."
        }
      ]
    }
  },
  "JHN": {
    "name": "Sione",
    "chapters": {
      "1": [
        {
          "number": "1",
          "text": "ʻI he kamata‘angá,"
        },
        {
          "number": "2",
          "text": "Ko e Toko Taha ia naʻe ʻi ai ʻi he kamata‘angá"
        },
        {
          "number": "3",
          "text": "Na‘e fou mai ʻiate ia,"
        },
        {
          "number": "4",
          "text": "ʻOku ʻiate ia ʻa e moʻui̇́."
        },
        {
          "number": "5",
          "text": "Pea ʻoku ulo ʻa e maama ko iā,"
        },
        {
          "number": "6",
          "text": "Na‘e hoko mai ha tangata, ko e fekau mei he ‘Otuá, ʻa ia ko hono hingoá ko Sione."
        },
        {
          "number": "7",
          "text": "Naʻe haʻu ʻa e Toko Taha ko iā, ke ne fakamo‘oni ki he maamá,"
        },
        {
          "number": "8",
          "text": "Na‘e ʻikai ko ia ʻa e māamá."
        },
        {
          "number": "9",
          "text": "Pea naʻe ʻi ai ʻa e maama moʻoniá,"
        },
        {
          "number": "10",
          "text": "Naʻá ne ʻi māmani,"
        },
        {
          "number": "11",
          "text": "Naʻá ne haʻu ki heʻene meʻa ʻaʻana tonu,"
        },
        {
          "number": "12",
          "text": "Ka ko kinautolu naʻa nau tali iá,"
        },
        {
          "number": "13",
          "text": "Na‘e ʻikai ko ha faʻahinga naʻe tupu fakaenatula,"
        },
        {
          "number": "14",
          "text": "Pea hoko ʻa Folofola"
        },
        {
          "number": "15",
          "text": "Naʻe fakamo‘oni ʻa Sione, ʻo kau kiate ia, ʻaki ʻene kalanga, ʻo pehē: ‟Ko ʻeni ia ʻa e Toko Taha naʻá ku lea ʻo kau ki ai̇́, ʻa e Toko Taha ʻoku haʻu, ki mui mai ʻiate aú, ka naʻá ne ʻi ai pē ʻe ia, kimuʻa ʻiate au, koeʻuhi̇̄ he te ne tuʻukimuʻa ʻiate au.”"
        },
        {
          "number": "16",
          "text": "He ʻoku tau maʻu ʻekitautolu kotoa pē, mei he matavai moʻui ʻaʻaná, ʻo toutoumoliliu ha kelesi mo ha kelesi."
        },
        {
          "number": "17",
          "text": "He ko Mōsese naʻá ne foaki mai ʻa e Laó, kae hokomai ʻa e kelesi̇́ mo e moʻoni̇́, ʻia Si̇̄sū Kalaisi."
        },
        {
          "number": "18",
          "text": "Kuo te‘eki ai ʻaupito ke mamata ha taha ki he ‘Otuá, ka ko e Fohá pē taha, ʻa ē naʻe ʻafioʻanga taha mo e Tamai̇́, ko ia ia, ʻokú ne fakamatala iá."
        },
        {
          "number": "19",
          "text": "Pea ko e fakamoʻoni ʻeni ʻa Sioné, ʻi hono fekau atu ki ai ʻe he kau Siu mei Selusalemá ha kau taula‘eiki mo ha kau Li̇̄vai, koeʻuhi̇̄ ke nau ō ‘o fehu‘i kiate ia, pē ko hai ia."
        },
        {
          "number": "20",
          "text": "Pea naʻe fakahā totonu ange pē, ʻo ʻikai te ne fakaʻikaiʻi: ‟‘Oku ʻikai ko au ia ʻa e Mi̇̄saiá.”"
        },
        {
          "number": "21",
          "text": "Pea nau ʻeke kiate ia: ‟Pea ko hai leva koe?” ‟Ko ʻIlaisiā koe?” Pea naʻe talaange: ‟‘Oku ʻikai!”"
        },
        {
          "number": "22",
          "text": "Ko ia naʻa nau toki pehē kiate ia: ‟Ka ko hai leva koe? Koeʻuhi̇̄ ke ai haʻamau tali ʻe fai, kiate kinautolu naʻa nau fekau mai kimautolu.” ‟Ko e hā hoʻo lau ʻaʻau, ʻo kau kiate koé?”"
        },
        {
          "number": "23",
          "text": "Peá ne pehē: ‟Ko au ʻa e leʻo ʻoku kalanga, ʻi he toafá, Mou fakatonutonu ʻa e hā‘ele‘anga ‘o e ʻEiki̇́, ʻo hangē ko e lau ʻa e palōfita ko ʻAiseá.”"
        },
        {
          "number": "24",
          "text": "Pea ko kinautolu naʻe fekau mai̇́, naʻe kau ai mo ha kau Fālesi."
        },
        {
          "number": "25",
          "text": "Pea nau ʻeke kiate ia, ʻo pehē: ‟Pea ko e hā leva ‘okú ke faipapitaiso ai̇́, ʻokapau ʻoku ʻikai ko e Mi̇̄saiá koe, pē ko ʻIlaisiā, pē ko e Palōfitá?”"
        },
        {
          "number": "26",
          "text": "Pea tali ‘e Sione kiate kinautolu: ‟‘Oku ou faipapitaiso vai au. Ka ʻoku hokomai ki homou lotolotongá, ha toko taha ʻa ia ʻoku ʻikai te mou ʻiloʻi."
        },
        {
          "number": "27",
          "text": "Ko e Toko Taha ia ʻoku haʻu ki mui mai ʻiate au, ka neongo ia, ‘oku ʻikai te u taau au ke vete ʻa e ha‘i ʻo hono suú.”"
        },
        {
          "number": "28",
          "text": "Ko e ngaahi fakafehuʻi ko eni̇́, naʻe fakahoko ia, lolotonga ʻokú ne faipapitaiso ʻi Pētani, ʻi he ve‘e kauvai fakahahake ‘o e Vaitafe Soataní."
        },
        {
          "number": "29",
          "text": "ʻI he ʻaho naʻe hokó, naʻá ne sio kia Si̇̄sū ʻoku haʻu kiate ia, pea ne pehēange: ‟Ko ena ʻa e Lami ʻa e ʻOtua, ʻa ia ‘okú ne ʻave ʻa e angahala ʻa māmani̇́."
        },
        {
          "number": "30",
          "text": "Ko e Toko Taha ʻeni naʻá ku lea ki ai̇́, ‛‘E haʻu ki mui mai ʻiate au ha tangata, ʻa ia naʻá ne ʻi ai, ʻi muʻa ʻiate au, koeʻuhi̇̄ te ne hoko ʻo tuʻukimuʻa ʻiate au.’"
        },
        {
          "number": "31",
          "text": "Pea na‘e ʻikai te u ʻilo ‘e au ia, ka ko ʻeku ʻi heni̇́, ke fakahāaʻi ʻa e Toko Taha ko iā, ki ʻIsileli̇́, he ko e ʻuhinga ia naʻá ku haʻu ai ʻo papitaiso vai̇́.”"
        },
        {
          "number": "32",
          "text": "Pea toki fakamoʻoni ʻa Sione ʻo pehē: ‟Kuo u mamata ki he Laumālié, kuo ʻalu hifo hangē ha lupe mei he langi̇́, ʻo ne nofomaʻu ʻi he Toko Taha ko iā."
        },
        {
          "number": "33",
          "text": "He naʻe ʻikai te u mei ʻilo pē ko hai ʻa e Toko taha ko iā, ka ko ia naʻá ne fekau mai au ke papitaiso vai ʻa e kakai̇́, naʻá ne pehē: Te ke ʻilo ʻa e Toko Taha te ne papitaiso ʻa e kakai̇́, ʻaki ʻa e Laumālie Mā‘oni‘oni̇́, he te ke mamata ki he Laumālié ʻoku hifo ʻo nofoʻia ia."
        },
        {
          "number": "34",
          "text": "Pea kuo u mamata tonu ki ai, pea ‘oku ou fakamoʻoni atu ko e Toko Taha ko iā, ko e ʻAlo ia ‘o e ‘Otuá.”"
        },
        {
          "number": "35",
          "text": "ʻI he ʻaho hono hokó, na‘e toe tutuʻu ai ʻa Sione fakataha mo ha toko ua ʻo ʻene kau akó."
        },
        {
          "number": "36",
          "text": "Pea ʻi heʻene mamata ki he hāʻele ange ʻa Sīsuú, naʻá ne pehē ange: ‟Vakai, ko e Lami ena ʻa e ‘Otuá!”"
        },
        {
          "number": "37",
          "text": "Pea ʻi he fanongo ki ai ʻa e toko ua ko ē, mei heʻene kau akó, naʻá na muimui kia Si̇̄sū."
        },
        {
          "number": "38",
          "text": "Pea ʻi he tafoki ange ʻa Si̇̄sū ‘o tokanga‘i ‘ena muimui mai̇́, naʻá ne folofola kiate kinaua: ‟Ko e hā ʻa e meʻa ‘okú mo tokanga ki ai̇́?”"
        },
        {
          "number": "39",
          "text": "Pea ne pehē kiate kinaua: ‟Mo omi pea te mo mamata ki ai!” Ko ia, naʻa nau ō ʻo mamata ki he feituʻu naʻá ne nofo ai̇́ pea naʻa nau nofo ai mo ia, ʻi he ʻaho ko iā."
        },
        {
          "number": "40",
          "text": "Na‘e kau ai ʻa ʻAnitelū, ko e tokoua ‘o Saimone Pitá, ko e toko taha ia ʻi he toko ua naʻá na fanongo meia Sione, ʻo na muimui kiate iá."
        },
        {
          "number": "41",
          "text": "Pea ko e ‘uluaki meʻa naʻá ne fai̇́, ko ʻene kumi ki hono tokoua ʻoʻoná, ʻa Saimone, ʻo ne tala kiate ia: ‟Kuó ma feʻiloaki mo e Mi̇̄saiá” (ʻa ia ko hono ʻuhingá, ko e ‘Kalaisi̇́)."
        },
        {
          "number": "42",
          "text": "Pea taki mai ‘e ia hono tokouá kia Si̇̄sū. Pea ʻi heʻene mamata kiate iá, na‘e folofola ʻa Si̇̄sū kiate ia: ‟‘E Saimone, foha ‘o Sione, ‘e ui koe ko Ki̇̄fasi” (ʻa ia ko hono ʻuhingá, ko ‟Pita.”)"
        },
        {
          "number": "43",
          "text": "ʻI he ʻaho hono hokó, na‘e finangalo ʻa Si̇̄sū ke hāʻele atu ki Kāleli. Pea ʻi he aʻu atu ʻa Si̇̄sū ki Kālelí, naʻá ne fe‘iloaki ai mo Filipe. Pea folofola ʻa Si̇̄sū kiate ia: ‟Muimui mai kiate au.”"
        },
        {
          "number": "44",
          "text": "Pea ko Filipé, ko e tangata ia mei Petesaita, ʻa e kolo na‘e haʻu mei ai ʻa ʻAnitelū mo Pitá."
        },
        {
          "number": "45",
          "text": "Pea fetaulaki ʻa Filipe mo Natāniela. Pea ne tala kiate ia: ‟Ko e Toko Taha na‘e lau ki ai ʻa Mōsese ʻi he Laó mo e kau Palōfitá kuo mau feʻiloaki̇́, ko Si̇̄sū, ko e foha ‘o Siosifa mei Nāsaleti̇́.”"
        },
        {
          "number": "46",
          "text": "Pea pehēange ‘e Natānielá ki ai: ‟He ‘e lava koā ke maʻu ha lelei mei Nāsaleti?”"
        },
        {
          "number": "47",
          "text": "ʻI he mamata ʻa Si̇̄sū kia Natāniela ʻoku haʻu kiate iá, naʻá ne folofola ʻo kau kiate ia: ‟Ko ena ia, ha ʻIsileli moʻoni, he ʻoku ʻikai ha kākā ʻiate ia.”"
        },
        {
          "number": "48",
          "text": "Pea ʻeke ange ‘e Natāniela: ‟Na‘e anga fēfē ho‘o ʻiloʻi aú?”"
        },
        {
          "number": "49",
          "text": "Pea tali ‘e Natāniela kiate ia: ‟Lāpai, ko koe ia ʻa e ʻAlo ‘o e ‘Otuá, ko e Tuʻi ʻIsileli̇́ koe!”"
        },
        {
          "number": "50",
          "text": "Pea folofola ʻa Si̇̄sū kiate ia: ‟Kuó ke tui koā koeʻuhi̇̄ ko ʻeku pehē atu naʻá ku mamata kiate koe ʻi ho‘o nofo he lalo fiki̇́? Te ke mamata ki ha ngaahi meʻa ‘oku fakaofo ange ai."
        },
        {
          "number": "51",
          "text": "Pea naʻe folofola kiate ia, Ko hono moʻoni̇́ ʻeni ‘oku ou tala atu kiate kimoutolu, te mou mamata ki he langi̇́, kuo fakaava, pea ko e kau ʻāngelo ʻa e ʻOtuá, ‘oku ʻalu hake mo ʻalu hifo, ʻi he Foha ʻo e Tangatá.”"
        }
      ],
      "2": [
        {
          "number": "1",
          "text": "Pea ‘i hono ʻaho tolú, naʻe fai ha mali ‘i he kolo ko Kena ‘i Kāleli̇́, pea naʻe ʻi ai ʻa Mele, ko e fa‘ē ʻa Sīsuú."
        },
        {
          "number": "2",
          "text": "Pea na‘e fakaafe‘i foki ki he mali̇́, ʻa Si̇̄sū pea mo ‘ene kau akó."
        },
        {
          "number": "3",
          "text": "Pea faifai pea maha ʻa e uainé, pea lea ange ʻa e faʻē ʻa Si̇̄suú kiate ia: ‟Kuo ‘osi ‘enau uainé.”"
        },
        {
          "number": "4",
          "text": "Pea pehē ange ‘e Si̇̄sū ki ai: ‟Fineʻeiki, he ko e hā, ‘eta kaunga ki ai̇́? ʻOku te‘eki ke hokosia hoku taimi̇́!”"
        },
        {
          "number": "5",
          "text": "Pea lea ange ʻene faʻeé ki he kau ngāue he ‘api̇́: ‟Ko e hā pē ha meʻa te ne tala kiate kimoutolu, mou fai ki ai.”"
        },
        {
          "number": "6",
          "text": "Pea na‘e tu‘u ai ha ‘ū hina vai maka lalahi ‘e ono ʻa ia naʻe faʻa ngāueʻaki ki he ouau fakamaʻa ʻa e kau Siú. Na‘e fe‘unga ʻa e ‘ū hina ko iā mo e taki lita ‘e valungofulu ki he teau uofulu."
        },
        {
          "number": "7",
          "text": "Pea fekau ‘e Si̇̄sū kiate kinautolu: ‟Mou fakafonu ʻa e ‘ū hiná ʻaki ha vai.” Pea nau fakafonu ʻa e ʻū hiná, ʻo fonu mahuohua."
        },
        {
          "number": "8",
          "text": "Pea folofola ʻa Si̇̄sū kiate kinautolu: ‟Mou ʻutu ā, ʻo ʻave ki he matāpule ‘oku faitu‘utu‘uni he kātoangá, pea nau ʻutu ia ʻo ʻave.”"
        },
        {
          "number": "9",
          "text": "Pea ʻahiʻahiʻi ‘e he matāpule na‘e tu‘utu‘uni he kātoangá ʻa e vai kuo ‘osi liliu ko e uainé, ka naʻe ‘ikai te ne ‘ilo pē ko e uaine ia mei fē, he ko e kau ngāué pē naʻa nau tou ʻa e vai̇́. Ko ia, naʻe ui ange ʻe he tangata naʻe tuʻutuʻuni ʻi he kātoangá, ʻa e ʻeikitaʻané."
        },
        {
          "number": "10",
          "text": "Pea ne lea kiate ia: ‟Ko e tokotaha kotoa pe ʻokú ne ʻuluaki tufa ʻa e uaine lelei̇́, pea ʻi he maʻu ʻe he kau fakaafe haʻanau uaine he uaine lelei̇́, pea te ne toki tufa leva ʻa e uaine anga maheni̇́. Ka kuó ke tuku ʻe koe ʻa e uaine lelei̇́ ke toki tufa mai ia hangē ko ʻeni̇́!”"
        },
        {
          "number": "11",
          "text": "Na‘e fai ‘e Si̇̄sū ‘ene fuofua mana ko eni̇́, ‘i Kena ‘i Kāleli̇́, pea naʻá ne fakahā ai hono lāngilangi̇́ ʻo tui ai kiate ia ‘ene kau akó."
        },
        {
          "number": "12",
          "text": "Pea hili ʻa e meʻa ko iā, pea fononga atu ʻa Si̇̄sū mo ‘ene fa‘eé, mo hono ngaahi tehiná, mo ‘ene kau akó, ki he kolo ko Kāpaneume, ‘o nau nofo ai, kae ʻikai ke fuʻu fuoloa."
        },
        {
          "number": "13",
          "text": "Pea ʻi he ofi mai ʻa e kātoanga Pāsova ʻa e kau Siú, naʻe fononga hake ʻa Si̇̄sū ki Selusalema."
        },
        {
          "number": "14",
          "text": "Pea ʻi he Temipalé, naʻá ne ʻilo ai ha ni‘ihi ʻoku fefakatauʻaki pulu, mo e sipi mo e fanga lupe, pea nofo ai foki mo ha kau liliu pa‘anga."
        },
        {
          "number": "15",
          "text": "Pea ngaohi ‘e Si̇̄sū ha uipi, ʻaki ha ngaahi kafa, ʻo ne toki tuliʻaki kituʻa mei he temipalé ʻa e fanga sipi̇́ mo e fanga pulú, ʻo ne veteki ʻa e paʻangá mo fulihi ʻenau ‘ū tēpilé."
        },
        {
          "number": "16",
          "text": "Pea naʻe tala ki he kau fakatau lupé, ʻo pehē: ‟Mou ʻave ʻa e ngaahi meʻá ni mei heni, pea ʻoua te mou ngaohi ʻa e fale ‘o ‘eku Tamai̇́, ko ha fale fefakatauʻaki.”"
        },
        {
          "number": "17",
          "text": "Pea manatu ʻa ʻene kau akó, kuo tohi ʻo pehē: ‟Ko e mamahiʻi ʻo ho falé, te ne fakaʻauha au.”"
        },
        {
          "number": "18",
          "text": "Ko ia, na‘e ‘eke ange ‘e he kau Siú ʻo nau pehē kiate ia: ‟Ko e hā ha fakaʻilonga ʻokú ke tuku mai kiate kimautolu, ʻaki hoʻo fai ʻa e ngaahi meʻa ni?”"
        },
        {
          "number": "19",
          "text": "Pea tali ʻe Si̇̄sū kiate kinautolu: ‟Holoki ʻa e Temipale ni̇, pea ‘i ha ʻaho ‘e tolu, te u toe fokotuʻu ai ia!”"
        },
        {
          "number": "20",
          "text": "Ka naʻe pehē ange ‘e he kau Siú: ‟Ko e ta‘u ʻeni ‘e fāngofulu mā ono ʻa hono langa ‘o e Temipalé ni, pea te ke toe fokotuʻu ia koā ‘e koe ‘i ha ʻaho pē ‘e tolu?”"
        },
        {
          "number": "21",
          "text": "Ka ko ʻene laú, naʻe kau ki he Temipale ʻa ia ko hono sinó."
        },
        {
          "number": "22",
          "text": "Ko ia, ʻi he hili ʻa e toetu‘u ʻa Si̇̄sū mei he maté, naʻe manatu ‘ene kau akó ki he‘ene lea ko eni̇́, pea nau tui ai ki he Tohitapú pea mo e meʻa na‘e folofola‘aki ‘e Sīsuú."
        },
        {
          "number": "23",
          "text": "Pea lolotonga naʻá ne ʻi Selusalema he Kātoanga Pāsová, na‘e tui ha tokolahi kiate ia koe‘uhi̇̄ ko ‘enau sio ki he ngaahi mana naʻá ne fai̇́."
        },
        {
          "number": "24",
          "text": "Ka na‘e ‘ikai ke fakafalala ‘e Si̇̄sū ia kiate kinautolu koeʻuhi̇̄ he naʻá ne ʻafioʻi ʻa e meʻa kotoa pē."
        },
        {
          "number": "25",
          "text": "He na‘e ʻikai te ne fiemaʻu ke talaange ʻe ha taha ha ngaahi meʻa ʻo kau ki he tangatá, he ʻokú ne ʻafioʻi pē ʻe ia, ʻa e ngaahi meʻa ʻoku ʻi he loto ʻo e tangatá."
        }
      ],
      "3": [
        {
          "number": "1",
          "text": "Pea naʻe ai ha tangata Fālesi ko Nikotimasi hono hingoá, ko e taha ʻo e kau taki ʻo haʻa Siú."
        },
        {
          "number": "2",
          "text": "Naʻe haʻu poʻuli ʻa e tangata ko iā kia Si̇̄sū ‘o ne talaange kiate ia: ‟Tangata‘eiki, ‘oku mau lave‘i kuó ke hokomai mei̇́ he ‘Otuá ke fakahinohino kimautolu, he ʻoku ‘ikai ke lava ʻe ha taha ‘o fai e ngaahi mana ko ʻeni ʻokú ke fai̇́, ‘o kapau ʻe ‘ikai ke kau mo ia ʻa e ‘Otuá.”"
        },
        {
          "number": "3",
          "text": "Pea tali ‘e Si̇̄sū ʻo ne folofola kiate ia: ‟Ko hono mo‘oni̇́ ʻeni ‘oku ou talaatú, kapau he‘ikai fanau‘i ha taha mei ʻolunga, ʻe ʻikai ʻaupito te ne lava ke mamata ki he Puleʻanga ʻo e ʻOtuá.”"
        },
        {
          "number": "4",
          "text": "Pea ‘eke ange ‘e Nikotimasi kiate ia: ‟‘O lava fēfē ha tangata ke toe fanau‘i mai, kapau kuo motuʻa? ʻE lava koā ke ne toe hū ki he manava ʻo ʻene faʻeé, ke toe fanauʻi tuʻo ua mai ia?”"
        },
        {
          "number": "5",
          "text": "Pea tali ‘e Si̇̄sū: ‟Ko e moʻoni ʻo e moʻoni ʻa e meʻa ko ʻeni ʻoku ou tala kiate kimoutolu, ‘okapau ʻe ʻikai fanau‘i ha taha mei̇́ he vaí mo e Laumālié, ʻe ʻikai ʻaupito ke hū ia ki he Puleʻanga ʻo e ʻOtuá."
        },
        {
          "number": "6",
          "text": "Ko e meʻa ʻoku fanauʻi fakakakanó, ko e kakano ia, ka ko e meʻa ʻoku fanau‘i fakalaumālié, ko e laumālie ia."
        },
        {
          "number": "7",
          "text": "‘Oua te ke ofo he‘eku talaatú, kuo pau ke mou fanau‘i fo‘ou."
        },
        {
          "number": "8",
          "text": "ʻOku angi ʻa e matangi̇́ heʻene faʻiteliha ʻaʻaná pea ʻokú ke fanongo ki heʻene feangi‘aki̇́, ka ‘oku ‘ikai te ke ‘ilo pē ko ʻene angi̇́ mei fē, pē ‘okú ne angi ki fē. Pehē foki mo kinautolu kotoa pē kuo fanau‘i mei̇́ he Laumālié.”"
        },
        {
          "number": "9",
          "text": "Pea tali ‘e Nikotimasi: ‟‘E lava fēfē ke hoko ʻa e ngaahi meʻa ko ʻeni̇́?”"
        },
        {
          "number": "10",
          "text": "Pea tali ‘e Si̇̄sū ʻo ne folofola kiate ia: ‟Ko koé ko e faiako ‘o ‘Isileli̇́, pea kuo teʻeki koā ke mahino kiate koe ʻa e ngaahi meʻa ko ʻeni̇́?"
        },
        {
          "number": "11",
          "text": "Ko e moʻoni ʻo e moʻoni ʻa e meʻa ʻoku ou tala kiate kimoutolú, he ‘oku mau leaʻaki ʻa e ngaahi meʻa ‘oku mau ‘ilo pau, mo mau fakamatala ki he ngaahi meʻa kuo mau mamata pau ki ai, ka kuo ‘ikai te mou tali ʻa e ngaahi meʻa ‘oku mau tala atú."
        },
        {
          "number": "12",
          "text": "Kapau kuo u fakamatala atu ʻa e ngaahi meʻa ʻo māmani̇́ kae ʻikai te mou tui ki ai, pea fēfē ai haʻamou tui ʻokapau te u fakamatala atu ʻa e ngaahi meʻa ʻo Hēvani̇́?"
        },
        {
          "number": "13",
          "text": "Kuo te‘eki ai ha taha ‘e ‘alu hake ki Hēvani, tukukehe pē ʻa e Toko Taha kuo ‘alu hifo mei Hēvani̇́, ʻa ia ko e Foha ʻo e Tangatá.”"
        },
        {
          "number": "14",
          "text": "Pea hangē naʻe hiki ki ʻolunga ‘e Mōsese ʻa e ngata palasá he toafá, pehē foki kuo pau ke hiki ki ʻolunga ʻa e Foha ʻo e Tangatá."
        },
        {
          "number": "15",
          "text": "Koeʻuhi̇̄ ko ia kotoa pē ʻe tui kiate iá, ke ne maʻu ʻa e mo‘ui ta‘engatá."
        },
        {
          "number": "16",
          "text": "Pehē foki, naʻe ‘ofa ʻa e ‘Otuá ki māmani̇, ko ia, naʻá ne foaki hono ʻAlo pē ‘e taha mei ʻitāniti̇́, koe‘uhi̇̄ ko ia kotoa pē ‘e tui kiate iá, ke ʻoua naʻa ‘auha, ka ne ma‘u ʻa e mo‘ui ta‘engatá."
        },
        {
          "number": "17",
          "text": "He naʻe ‘ikai ke fekau mai ‘e he ‘Otuá hono ʻAló koeʻuhi̇̄ ke ne fakamāau‘i ʻa māmani, ka ke fakamo‘ui ʻa māmani ʻiate ia."
        },
        {
          "number": "18",
          "text": "Ka ai ha taha ‘oku tui kiate ia, ʻe ʻikai ke toe fakamāauʻi ia, peá ka ai ha taha ‘e ‘ikai ke tui, kuo ‘osi fakamāau‘i ia, koe‘uhi̇̄ kuo ʻikai te ne tui ki he ʻAlo pē ‘e taha ‘o e ‘Otuá mei ʻitāniti̇́."
        },
        {
          "number": "19",
          "text": "Pea ko e tuʻutuʻuni ia ʻa e fakamāaú, he kuo hoko mai ʻa e māamá ki māmani, kae kei ʻofa ange pē ʻa e kakai̇́ ki he fakapo‘uli̇́ ‘i he māamá koeʻuhi̇̄ ko ‘enau tō‘onga mo‘ui̇́, ‘oku kovi."
        },
        {
          "number": "20",
          "text": "He ko ia kotoa pē ʻoku ngāue kovi̇́, ʻokú ne fehiʻa ki he māamá, pea ‘e ‘ikai te ne fie haʻu ki he māamá, naʻa ‘iloʻi ai ‘enau tō‘onga mo‘ui̇́."
        },
        {
          "number": "21",
          "text": "Ka ko ia ʻokú ne mo‘ui ‘aki ʻa e mo‘oní, ‘okú na haʻu ki he māamá koe‘uhi̇̄ ke hā ai, ʻoku fai ʻene moʻui̇́, ʻi he ʻOtuá."
        },
        {
          "number": "22",
          "text": "Pea hili ʻa e ngaahi meʻa ko iā, naʻe ʻalu ʻa Si̇̄sū mo ʻene kau akó ki he fonua ko Siuteá, ‘o nau nofo ai, pea naʻá ne faipapitaiso ai."
        },
        {
          "number": "23",
          "text": "Pea naʻe faipapitaiso foki mo Sione ‘i ‘Ēnoni, ofi ki Selemi, he naʻe lahi ʻa e vai̇́ ʻi he feituʻu ko iā, pea na‘e holo mai ʻa e kakai̇́ ki ai ʻo papitaiso."
        },
        {
          "number": "24",
          "text": "He naʻe pehē ʻene meʻa naʻe fai̇́, ʻi he te‘eki ai ke fakahū pili̇̄sone ʻa Sioné."
        },
        {
          "number": "25",
          "text": "Ko ia, naʻe hoko ha fakakikihi ʻi he kau ako ʻa Sione mo ha taha mei̇́ he kau Siú, ‘o fekauʻaki mo e ouau fakamaʻa ʻo e lotu faka-Siú."
        },
        {
          "number": "26",
          "text": "Pea naʻa nau omi kia Sione ʻo nau pehē: ‟Tangata‘eiki, ko e Toko Taha ko ē naʻá mo feohi, ʻi he kauvai fakahahake ‘o e Vaitafe Soatani̇́, ʻa ē naʻá ke fakahāaʻi̇́, vakai, ko e Toko Taha ko iā, ‘oku fai papitaiso mo ia foki, pea kuo ‘osi kotoa ki ai, ʻa e kakai̇́.”"
        },
        {
          "number": "27",
          "text": "Pea tali ‘e Sione ʻo ne pehē: ‟‘Oku ʻikai lava ke maʻu ʻe ha tangata ha meʻa ʻe taha, kae ʻoua kuo foaki kiate ia mei he langi̇́."
        },
        {
          "number": "28",
          "text": "Ko kimoutolu foki te mou fakamoʻoni naʻá ku talaatu, ‘Oku ‘ikai ko e Mi̇̄saiá au, ka naʻe fekau mai au, ke u muʻomuʻa mai ʻi he Toko Taha ko ʻená."
        },
        {
          "number": "29",
          "text": "Ko e toko taha ʻokú ne maʻu ʻa e taʻahine mali̇́, ko e tangata mali̇́ ia. Ko e fakafeʻao ʻo e tangata mali̇́, ʻokú ne tuʻu pē ʻo fanongo fiefia lahi ʻaupito, ki he leʻo ʻo e tangata mali̇́. Ko ia, ko ʻeku fiefia ʻaʻakú, kuo kakato."
        },
        {
          "number": "30",
          "text": "Ko e Toko Taha ko iā, kuo pau ke fakaʻaʻau ai pē ia kimuʻa, ka te u fakaʻaʻau ai pē au ki mui.”"
        },
        {
          "number": "31",
          "text": "‟Ko e Toko Taha ʻoku ʻalu hifo mei ʻolungá, ʻokú ne māʻolunga noa pe, pea ko e Toko Taha ‘oku tupu mei māmani, ‘e lea pē ia ʻo kau ki he ngaahi meʻa ‘o māmani̇́. Ka ko e Toko Taha na‘e ‘alu hifo mei he langi̇́, ‘oku mā‘olunga hake ia ʻi he meʻa kotoa pē."
        },
        {
          "number": "32",
          "text": "‘Ilonga ʻa e ngaahi meʻa kuó ne mamata tonu mo fanongo tonu ki ai̇́, te ne fakamoʻoni ki he ngaahi meʻa ko iā. Ka ko e fakamoʻoni ʻaʻaná ʻe ʻikai tali ʻe ha taha."
        },
        {
          "number": "33",
          "text": "Ka ko ia ʻokú ne tali ʻene fakamoʻoni̇́, ‘okú ne fakapapauʻi ʻoku falalaʻanga ʻa e ʻOtuá."
        },
        {
          "number": "34",
          "text": "He ko e Toko Taha naʻe fekau mai ‘e he ‘Otuá, ʻokú ne leaʻaki ʻa e ngaahi folofola ʻa e ‘Otuá, he ʻoku taʻefakangatangata ʻene foaki ʻa e Laumālié."
        },
        {
          "number": "35",
          "text": "‘Oku ‘ofa ʻa e Tamai̇́ ki he ʻAló pea kuó ne tukuange ke ne pule ki he meʻa kotoa pē."
        },
        {
          "number": "36",
          "text": "Ko ia ‘oku tui ki he ʻAló, ʻokú ne maʻu ʻa e mo‘ui ta‘engatá, ka ko ia ‘oku ‘ikai ke tui ki he ʻAló, he‘ikai mamata ia ki he mo‘ui̇́, he ʻoku nofomaʻu ʻiate ia ʻa e houhau ‘o e ‘Otuá.”"
        }
      ],
      "4": [
        {
          "number": "1",
          "text": "Ko ia ʻi he meaʻi ʻe Si̇̄sū kuo fanongo ʻa e kau Fālesi̇́ ʻi he faka‘au ke tokolahi ange ʻa e kau ako ‘okú ne ma‘u mo papitaisó, ‘ia Sioné:"
        },
        {
          "number": "2",
          "text": "Neongo ko hono moʻoni̇́, naʻe ʻikai papitaiso ʻe Si̇̄sū ia ha taha, ka ko ʻene kau akó pē."
        },
        {
          "number": "3",
          "text": "Naʻá ne mavahe atu mei Siutea, ʻo ne toe ʻalu atu ki Kāleli."
        },
        {
          "number": "4",
          "text": "Pea na‘e pau ke ne fononga ʻo fou atu ‘i Samēlia."
        },
        {
          "number": "5",
          "text": "Ko ia, naʻá ne aʻu atu ki ha kolo ʻo Samēlia ʻoku ʻiloa ko Saika, ʻa ia ‘oku ofi atu ki he konga kelekele na‘e ‘oange ‘e Sēkope maʻa hono foha ko Siosifá."
        },
        {
          "number": "6",
          "text": "Pea na‘e kei tu‘u ai ha vaitupu na‘e keli ‘e Sēkopé. Pea koeʻuhi̇̄ kuo ongosia ʻa Si̇̄sū mei̇ he fonongá, naʻá ne ta‘utu hifo ai pē he ve‘e vaitupú, fe‘unga ʻeni̇́ kuo ho‘atā mālie."
        },
        {
          "number": "7",
          "text": "Mo e haʻu ha fefine Samēlia ke ʻutu vai."
        },
        {
          "number": "8",
          "text": "He kuo ʻalu atu ʻene kau akó ki he koló, ke fakatau mai haʻanau meʻakai."
        },
        {
          "number": "9",
          "text": "Ka naʻe pehē ange ‘e he fefine Samēliá kiate ia: ‟Ko e Siu koe ka ko e fefine Samēlia au. ʻOku anga fēfē hoʻo kole mai ke ʻoatu hao inú?” (He na‘e ‘ikai ke feʻofofani ʻa e kakai Siú mo e kakai Samēliá.)"
        },
        {
          "number": "10",
          "text": "Pea tali ‘e Si̇̄sū, ʻo ne pehē kiate ia: ‟Kapau naʻá ke ‘ilo‘i ʻa e meʻaʻofa ʻa e ‘Otuá, pea mo e toko taha ‘oku lea atu kiate koe; ‟ʻOmi ha ku inú,” pehē kuó ke kole ‘e koe kiate ia, pea te ne ‘oatu ma‘au ha vai moʻui.”"
        },
        {
          "number": "11",
          "text": "Pea pehē ange ʻe he fefiné kiate ia: ‟ʻEiki, ʻoku ʻikai haʻo meʻaʻutuvai, pea ʻoku loloto fau ʻa e vaitupú, ka ko hoʻo vai moʻui ʻaʻau mei fē?"
        },
        {
          "number": "12",
          "text": "ʻOkú ke lahi koā koe ʻi heʻemau kui ko Sēkopé, ʻa ia naʻá ne foaki mai maʻa mautolu ʻa e vaitupú, pea naʻá ne inu mei ai mo ʻene fānaú mo ʻene fanga manú?”"
        },
        {
          "number": "13",
          "text": "Pea tali ‘e Si̇̄sū, ʻo ne folofola kiate ia: ‟Ko ia kotoa pē ‘e inu mei̇́ he vai ko eni̇́, te ne toe fieinua."
        },
        {
          "number": "14",
          "text": "Ka ʻoka ai ha taha ‘e inu mei̇́ he vai te u ‘oange kiate iá, he‘ikai ke toe fieinua ia ‘o ta‘engata, ka ko e vai te u ʻoange maʻaná, ʻe hoko ia ‘i heʻene moʻui̇́, ko e matavai ʻe tafe mālohi maʻu pē ʻo aʻu ki he mo‘ui ta‘engatá.”"
        },
        {
          "number": "15",
          "text": "Pea pehē ange ‘e he fefiné kiate ia: ‟ʻEiki, ‘omai muʻa ma‘aku ʻa e vai ko iā, koeʻuhi̇̄ ke ʻoua te u toe fieinua, pē te u toe hela mai ki heni ke ʻutu ange.”"
        },
        {
          "number": "16",
          "text": "Pea ne folofola kiate ia: ‟‘Alu ‘o ui mai ho husepāniti̇́ pea mo ōmai ki heni.”"
        },
        {
          "number": "17",
          "text": "Pea tali ʻe he fefiné ʻo ne pehē kiate ia: ‟‘Oku ‘ikai ha ku husepāniti.”"
        },
        {
          "number": "18",
          "text": "He kuo tuʻo nima hoʻo maʻu husepāniti, pea ko e tangata ʻokú ke lolotonga nonofo mo iá, ‘oku ‘ikai ko ho mali ia. ‘Oku mo‘oni ‘aupito ho‘o lau ko iā.”"
        },
        {
          "number": "19",
          "text": "Pea pehē ange ‘e he fefiné kiate ia: ‟ʻEiki, ʻoku hangehangē kiate au ko ha palōfita koe!"
        },
        {
          "number": "20",
          "text": "Ko ‘emau ngaahi kui̇́, na‘e fai ʻenau lotú ʻi he mo‘unga ko eni̇́. Ka ko kimoutolu, ‘oku mou lau, ko Selusalema ʻa e feitu‘u totonu ke fai ki ai ʻa e lotú.”"
        },
        {
          "number": "21",
          "text": "Pea folofola ʻa Si̇̄sū kiate ia: ‟Fefine, tui mai kiate au, he ʻoku vave mai ha taimi ʻa ia ‘e ‘ikai kei fai ʻa e lotu ki he Tamai̇́ ʻi he mo‘unga ko eni̇́, pē ko Selusalema."
        },
        {
          "number": "22",
          "text": "Ko kimoutolú, ʻoku mou lotu ki he meʻa ‘oku ‘ikai te mou ‘ilo moʻoni ki ai. Ka ko kimautolú, ‘oku mau lotu ki he meʻa ʻoku maʻu ʻilo lelei ki ai, he ko e fakamo‘ui̇́, ʻoku haʻu mei̇́ he kakai Siú."
        },
        {
          "number": "23",
          "text": "Ka ʻoku vave mai ha taimi, ʻa ʻeni kuo hokosia he taimi ni̇́, ʻa ia ko kinautolu ʻoku lotu moʻoni ki he Tamai̇́, ʻe fai ʻi laumālie mo moʻoni ʻenau lotú, he ʻoku kumi ʻe he Tamai̇́ foki ki he faʻahinga ʻe fai pehē ʻenau lotuhū kiate iá."
        },
        {
          "number": "24",
          "text": "Ko e ‘Otuá ko e Laumālie, pea ko kinautolu ʻoku lotu kiate iá, kuo pau ke fai ʻi he laumālié mo e moʻoní ʻenau lotuhuú.”"
        },
        {
          "number": "25",
          "text": "Pea pehē ange ‘e he fefiné kiate ia: ‟‘Oku ou ‘ilo ‘oku hoko mai ʻa e Mi̇̄saiá, ʻa ē ‘oku ui ko e Kalaisi̇́; Pea ʻoka hokomai ʻa e Toko Taha ko iá, te ne toki fakahā kiate kimautolu ʻa e meʻa kotoa pē.”"
        },
        {
          "number": "26",
          "text": "Pea folofola ʻa Si̇̄sū kiate ia: ‟Ko au ia, ʻa ʻeni ‘oku lolotonga talanoa mo koé.”"
        },
        {
          "number": "27",
          "text": "Pea fe‘unga iá mo e aʻu mai ʻene kau akó, ‘o nau ‘ohovale he‘enau sio ‘okú ne talanoa mo ha fefine. Ka na‘e ‘ikai ha taha te ne ʻeke ange pē ko e hā ʻa e meʻa naʻá ne tokanga ki ai̇́, pea ko e hā ʻa e ‘uhinga ʻene talanoa mo iá."
        },
        {
          "number": "28",
          "text": "Ko ia, naʻe tuku pē ai ‘e he fefiné ʻene meʻaʻutuvai̇́, ka ne foki ki he koló ‘o tala holo ki he kakai̇́:"
        },
        {
          "number": "29",
          "text": "‟Mou ōmi angē ‘o mamata ki he tangata, ʻa ia kuó ne fakamatala mai kiate au, ʻa e kotoa ʻo e ngaahi meʻa kuo u fai̇́. ʻOku ʻikai nai ko e Mi̇̄saiá ʻeni?”"
        },
        {
          "number": "30",
          "text": "Pea ʻalu atu ʻa e kakai̇́ mei he koló, ʻo nau ōatu kiate ia."
        },
        {
          "number": "31",
          "text": "Kae lolotonga iá, naʻe fakakolekole ‘e he kau akó ʻa Si̇̄sū, ʻo pehē: ‟Tangata‘eiki, ‘ofa mai ‘o ma‘u ha me‘atokoni!”"
        },
        {
          "number": "32",
          "text": "Ka naʻá ne pehē kiate kinautolu: ‟‘Oku ‘i ai ‘eku me‘atokoni ʻa ia ‘oku ‘ikai ha‘amou ‘ilo ki ai.”"
        },
        {
          "number": "33",
          "text": "Ko ia, naʻe fepehēʻaki ‘e he kau akó: ‟Na‘e ‘oange nai ‘e ha taha ha‘ane me‘atokoni?”"
        },
        {
          "number": "34",
          "text": "Pea folofola ʻa Si̇̄sū kiate kinautolu: ‟Ko ‘eku me‘atokoni̇́, ko e fai ʻa e finangalo ‘o e Toko Taha naʻá ne fekau mai aú peá ke fakakakato ʻene ngaahi ngāué."
        },
        {
          "number": "35",
          "text": "ʻIkai ʻoku mou faʻa pehē: ‛‘Oku toe pē ʻa e māhina ‘e fā pea fai ʻa e ututaʻu uité?’ Ko ʻeni ʻoku ou tala kiate kimoutolu, mou hanga ʻo mamata atu ki he ngaahi ngoueʻangá, he kuo ‘osi motu‘a lelei ʻa e uité mo fe‘unga ke toli leva!"
        },
        {
          "number": "36",
          "text": "Ko e tokotaha ʻokú ne toli ʻa e uité, kuó ne ʻosi maʻu ʻa e totongi̇́, pea ʻokú ne tānaki ʻa e fuá, ki he moʻui taʻengatá, koe‘uhi̇̄ ke fakafiefia fakataha ai ʻa e kau ngoue uité mo e kau toli uité."
        },
        {
          "number": "37",
          "text": "He ‘oku toki mo‘oni̇ ʻa e laú, ʻi he meʻa ni, ‘Oku tō ‘e ha ni‘ihi, kae utu ‘e ha ni‘ihi kehe."
        },
        {
          "number": "38",
          "text": "Naʻá ku fekau atu kimoutolu ke mou ō ‘o toli ha ngaahi ngoue‘anga na‘e ‘ikai te mou fakaongosia ai. Ko ha niʻihi kehe na‘e fakaongosia ai̇́, ka mou ōatu kimoutolu ‘o ma‘u fiefia ʻi heʻenau fakaongosiá.”"
        },
        {
          "number": "39",
          "text": "Pea naʻe tui kiate ia ha kau Samēlia tokolahi mei̇́ he kolo ko iā koe‘uhi̇̄ ko e lea ʻa e fefiné ʻo ne talalotoʻaki, ʻo pehē: ‟Naʻá ne fakamatalamai kiate au ʻa e meʻa kotoa pē kuo u fai.”"
        },
        {
          "number": "40",
          "text": "Ko ia, ʻi he omi leva kiate ia ʻa e kakai ʻo Samēliá, naʻa nau kole ange kia Si̇̄sū ke ne nofo pē mu‘a ai mo kinautolu. Ko ia, naʻá ne nofo ai ‘i ha ʻaho ‘e ua."
        },
        {
          "number": "41",
          "text": "Pea tokolahi foki mo ha kakai kehe naʻe tui kia Si̇̄sū koe‘uhi̇̄ ko ‘ene folofolá."
        },
        {
          "number": "42",
          "text": "Pea nau talaange ki he fefiné, ʻo pehē: ‟‘Oku ‘ikai te mau kei tui ʻo tuʻunga he me‘a naʻá ke talamai̇́. He kuo mau fanongo tonu kiate ia, pea kuo mau ‘ilo pau, ʻoku mo‘oni pē, ko ʻeni ia ʻa e Fakamo‘ui ‘o māmani̇́.”"
        },
        {
          "number": "43",
          "text": "Pea hili ha ʻaho ʻe ua mei ai pea naʻe toki mavahe mei ai, ‘o ‘alu ki Kāleli."
        },
        {
          "number": "44",
          "text": "Ko Si̇̄sū pē foki naʻá ne lau ʻo pehē: ‟ʻoku ʻikai ha palōfita ‘e faka‘apa‘apa‘i ‘i hono kolo tupu‘angá.”"
        },
        {
          "number": "45",
          "text": "Ko ia, ʻi heʻene a‘u atu ki Kāleli̇́, naʻe talitali lelei ia ‘e he kau Kāleli̇́, he kuo nau mamata ki he ngaahi meʻa lahi naʻá ne fai ʻi Selusalema lolotonga ʻa e Kātoanga Pāsová, he naʻa nau ʻi ai foki mo kinautolu."
        },
        {
          "number": "46",
          "text": "Pea toe ʻalu ia ki Kena ʻi Kāleli̇́, ʻa e kolo ia naʻá ne liliu ai ʻa e vai̇́ ko e uainé."
        },
        {
          "number": "47",
          "text": "Pea ʻi heʻene fanongo kuo a‘u mai ʻa Si̇̄sū ki Kāleli mei Siuteá, naʻá ne ʻalu atu leva kiate ia ‘o kole ke ne ʻalu hifo mu‘a ‘o faito‘o hono fohá, he kuo mei mate."
        },
        {
          "number": "48",
          "text": "Ka naʻe pehēange ‘e Si̇̄sū kiate ia: ‟Kapau naʻe ʻikai te mou mamata ki he maná pea mo e me‘a fakaofó, ʻe ʻikai ʻaupito te mou tui.”"
        },
        {
          "number": "49",
          "text": "Pea lea kiate ia ʻe he matāpule ʻa e tuʻi̇́: ‟ʻEiki, meʻa mai muʻa, telia naʻa mate ʻeku tamasiʻi̇́.”"
        },
        {
          "number": "50",
          "text": "Pea folofola ʻa Si̇̄sū kiate ia: ‟‘Alu pē koe, he kuo mo‘ui ho fohá!”"
        },
        {
          "number": "51",
          "text": "Pea lolotonga ʻene kei fononga atú, kuo fakafetaulaki mai ʻene kau ngāué ʻo fakahā ange, ʻo pehē: ‟Kuo mo‘ui ho fohá!”"
        },
        {
          "number": "52",
          "text": "Pea ʻi he fehu‘i ange ʻe he tangatá pē na‘e mo‘ui fakakū hono fohá, naʻa nau talaange: ‟Na‘e mahu‘i hono mofi̇́, he taimi tahá ‘aneafi.”"
        },
        {
          "number": "53",
          "text": "Pea ʻiloʻi leva ‘e he tangatá, ko e taimi pē ia na‘e folofola ange ai ʻa Si̇̄sū: ‟Kuo mo‘ui ho fohá.” Ko ia, naʻá ne mātuʻaki tui kiate ia mo hono fāmili̇́ kātoa."
        },
        {
          "number": "54",
          "text": "Ko e mana hono ua ia naʻe fai ʻe Si̇̄sū, hili ‘ene hiki mei Siutea ki Kāleli̇́."
        }
      ],
      "5": [
        {
          "number": "1",
          "text": "Pea hili ʻa e ngaahi meʻa ko eni̇́, na‘e ‘alu hake ‘a Si̇̄sū ki Selusalema, ke kau ‘i ha kātoanga ʻa e kakai Siú."
        },
        {
          "number": "2",
          "text": "Pea na‘e ‘i ai ha vai ‘i Selusalema, na‘e tu‘u he ve‘e Matapā ʻo e Fangasipi̇́, ʻa ia na‘e ui faka-Hēpelū ko Pēteseta, pea naʻe ʻātakaiʻi ia ʻe ha fakafaletolo ʻe nima."
        },
        {
          "number": "3-4",
          "text": "ʻI he ngaahi fakafaletolo ko eni̇́, naʻe tokolahi ha kau mahakiʻia na‘á nau fetākoto‘i ai, ko e faʻahinga naʻe kui, mo e faʻahinga naʻe heke, mo e kau mamatea."
        },
        {
          "number": "5",
          "text": "Pea naʻe kau ai foki ha tangata, kuo ta‘u ‘e tolungofulu mā valu ʻene mahakiʻiá."
        },
        {
          "number": "6",
          "text": "Pea ʻi he mamata ‘a Si̇̄sū ki heʻene tokotó, ʻo ne ʻafioʻi kuo fuoloa ʻene mahakiʻiá, naʻá ne folofola kiate ia: ‟‘Okú ke fie mo‘ui?”"
        },
        {
          "number": "7",
          "text": "Pea tali ʻe he tangata mahaki̇́ kiate ia: ‟‘Eiki, ʻoku ‘ikai te u maʻu ha taha ke li̇̄ au ki he vai̇́, ‘i heʻene taimi ʻoku fa‘a ngaueue ai̇́, he ko e lolotonga ‘eku kei feinga atu ki he vai̇́, kuo tomu‘a a‘u atu ha taha ia ‘iate au.”"
        },
        {
          "number": "8",
          "text": "Pea folofola ‘a Si̇̄sū kiate ia: ‟Tu‘u hake ‘o takai ho mohengá, peá ke ‘alu.”"
        },
        {
          "number": "9",
          "text": "Pea naʻe moʻui leva ʻa e tangatá, ʻo ne takai hono mohengá ‘o naʻe ʻalu."
        },
        {
          "number": "10",
          "text": "Ko ia, naʻe lea ʻa e kau taki ‘o e kakai Siú ki he tangata kuo fakamoʻui̇́: ‟Ko e ʻaho Sāpate ʻeni! Pea ‘oku ʻikai ngofua ‘i he‘etau laó ke ke toʻo ho mohengá ʻi he Sāpaté!”"
        },
        {
          "number": "11",
          "text": "Pea tali ʻe he tangatá kiate kinautolu: ‟Ko e Toko Taha naʻá ne fakamo‘ui aú, ko ia ia naʻá ne fekauʻi au, ʻo pehē: ‛Toʻo ho mohengá peá ke ‘alu.’”"
        },
        {
          "number": "12",
          "text": "Pea nau ‘eke ange kiate ia: ‟Ko hai ʻa e tangata ko iā, ʻa ē naʻá ne pehē kiate koe, Toʻo ho mohengá ʻo ʻalú?”"
        },
        {
          "number": "13",
          "text": "Ka na‘e ‘ikai ke ‘ilo ‘e he tangata naʻe fakamoʻui̇́, pē ko hai naʻá ne faitoʻo iá, he kuo moulu atu ‘a Si̇̄sū ia, ʻo ʻalu fakataha atu mo e fuʻu kakai naʻe ʻi ai̇́."
        },
        {
          "number": "14",
          "text": "Hili ʻa e ngaahi meʻa ko iā, naʻe toki ma‘u ‘e Si̇̄sū e tangatá ʻi he Temipalé, pea naʻe pehēange ki ai: ‟Ko ena kuó ke mo‘ui. ʻOua naʻá ke toe faiangahalá, na‘a faifai kae toe hoko atu kiate koe ha kovi ‘oku lahi angé.”"
        },
        {
          "number": "15",
          "text": "Pea ‘alu atu ʻa e tangatá ‘o fakahā ki he kau taki ‘o e kakai Siú, tā ko Si̇̄sū naʻá ne fakamo‘ui iá."
        },
        {
          "number": "16",
          "text": "Pea koeʻuhi̇̄ ko e fai ‘e Si̇̄sū ʻa e ngaahi meʻa ko ʻeni̇́ ʻi he Sāpaté, na‘e fakatangaʻi ia ‘e he kau Siú."
        },
        {
          "number": "17",
          "text": "Ka naʻe folofola ‘a Si̇̄sū kiate kinautolu: ‟Ko ‘eku Tamai̇́, ‘oku ngāue ma‘u ai pē ia ʻo aʻu mai ki he taimi ni, pea ko au foki, kuo pau ke u ngāue ai pē mo au.”"
        },
        {
          "number": "18",
          "text": "Koeʻuhi̇̄ ko e ngaahi meʻa ko iā, naʻe fakautuutu ai pē ʻa e loto ‘o e kau Siú ke tāmate‘i ‘a Sīsuú, he na‘e ‘ikai ngata pē heʻene maumau‘i ʻa e Sāpaté, ka naʻá ne toe lau foki ʻa e ‘Otuá ko ʻene Tamai̇́ ia, ‘o ne fakatatau ai ia ki he ‘Otuá."
        },
        {
          "number": "19",
          "text": "Ko ia, naʻe tali ʻe Si̇̄sū kiate kinautolu, ʻo pehē: ‟Ko hono mo‘oni̇́ ʻeni ‘oku ou tala kiate kimoutolú, ‘oku ‘ikai lava ʻa e ʻAló ‘o fai ha meʻa ʻe taha ‘iate ia pē, ʻokapau ‘oku ʻikai te ne mamata ‘oku fai ‘e heʻene Tamai̇́ ʻa e meʻa tatau, he ko e ngaahi meʻa ʻoku fai ʻe he Tamai̇́, ʻoku fai foki mo ia ʻe he ʻAló."
        },
        {
          "number": "20",
          "text": "He ‘oku ‘ofa ʻa e Tamai̇́ ki he ʻAló, pea kuó ne fakahā kiate ia ʻene me‘a kotoa pē ʻokú ne fai. ʻIo, te mou ʻohovale foki, he te ne fakahā kiate ia mo ha ngaahi me‘a lalahi ange."
        },
        {
          "number": "21",
          "text": "He hangē ʻe fakatoetu‘u ‘e he‘eku Tamai̇́ ʻa e faʻahinga kuo maté, mo ngaohi kinautolu ke toe moʻui. Pehē foki ʻe foaki moʻui ʻe he ʻAló ki he kakai ‘okú ne loto ke ngaohi ke moʻui̇́."
        },
        {
          "number": "22",
          "text": "He ʻoku ‘ikai ke fakamāau‘i ‘e he‘eku Tamai̇́ ha taha, ka kuó ne tuku ki he ʻAló ke ne fakamaaua ʻa e kakai kotoa pē."
        },
        {
          "number": "23",
          "text": "Koeʻuhi̇̄ ke fakalāngilangiʻi ʻa e ʻAló foki ʻo hangē tofu pē ko hono fakalāngilangiʻi ʻo e Tamai̇́. Ka ai ha taha ‘oku ‘ikai ke ne fakalāngilangi‘i ʻa e ʻAló, ʻoku ‘ikai foki ke ne fakalāngilangi‘i ʻa e Tamai̇́, ʻa ē naʻá ne fekau mai ʻa e ʻAló."
        },
        {
          "number": "24",
          "text": "Ko hono moʻoni̇́ ʻeni ʻoku ou tala kiate kimoutolu, ka ai ha taha ʻe fanongo ki heʻeku ngaahi leá, pea tui ki he Toko Taha naʻá ne fekau mai aú, ‘okú ne ma‘u ʻa e mo‘ui ta‘engatá, pea ʻe ʻikai ke toe fakamāauʻi ia, he kuó ne ‘osi hiki mei he maté ki he mo‘ui."
        },
        {
          "number": "25",
          "text": "Ko hono moʻoni̇́ ʻeni ʻoku ou tala kiate kimoutolú, ‘oku vave mai ha ʻaho, ʻa ʻeni kuo kamatá, ʻa ia ʻe ongona ai ʻe he kau pekiá ʻa e leʻo ‘o e ʻAlo ʻo e ‘Otuá, pea ko kinautolu te nau fanongo ki hono le‘ó, te nau toe mo‘ui."
        },
        {
          "number": "26",
          "text": "He hangē ʻoku nofoʻia ʻa e Tamai̇́ ʻe he moʻui̇́ ʻiate ia pē, pehē foki kuó ne ʻange ki he ʻAló ke ne moʻui ʻiate ia pē."
        },
        {
          "number": "27",
          "text": "Pea kuó ne fakamafai‘i ʻa e ʻAló ke fai fakamāau, he ko ia ia ʻa e Foha ʻo e Tangatá."
        },
        {
          "number": "28",
          "text": "ʻOua naʻa mou ‘ohovale ʻi he meʻa ko iā, he ʻoku vavé ni mai ha taimi, ʻa ia ko e faʻahinga kotoa pē ʻi fonualoto, te nau fanongo ki hono leʻó."
        },
        {
          "number": "29",
          "text": "Peá te nau hūmai mei fa‘itoka: Ko e faʻahinga na‘e failelei̇́, ki he toetuʻu ke moʻui̇́, ka ko e faʻahinga na‘e faikovi̇́, ki he toetuʻu ke fakamalaʻiaʻi̇́."
        },
        {
          "number": "30",
          "text": "‘Oku ‘ikai lava ke u fai ʻe au ha me‘a ‘e taha, ‘iate au pē. ʻOkú ou fai fakamāau pē ‘o fakatatau ki he me‘a ʻoku ou fanongo ki ai̇́, ka ko ‘eku fai fakamāaú ʻoku totonu, he ‘oku ‘ikai te u fai ki hoku lotó, ka ko e finangalo ‘o e Toko Taha naʻá ne fekau mai aú."
        },
        {
          "number": "31",
          "text": "Kapau te u fakamoʻoni pē ʻe au kiate au, ‘e ʻikai falalaʻanga ʻeku fakamoʻoni ʻaʻakú."
        },
        {
          "number": "32",
          "text": "Ka ‘oku ʻi ai ha taha ‘okú ne fakamoʻoni ʻo kau kiate au, pea ‘oku ou ‘ilo ko ʻene fakamoʻoni ʻaʻana ʻo kau kiate aú, ʻoku falalaʻanga."
        },
        {
          "number": "33",
          "text": "Naʻa mou fekau atu ke faka‘eke‘eke ʻa Sione, pea kuó ne fakahā atu ʻa e moʻoní."
        },
        {
          "number": "34",
          "text": "ʻOku ‘ikai ke pehē: ʻoku ou falala ki he fakamoʻoni ‘a ha taha, ka ‘oku ou talaatu ʻa e ngaahi meʻá ni, koeʻuhi̇̄ ke fakamo‘ui kimoutolu."
        },
        {
          "number": "35",
          "text": "Ko e toko taha ko iā ko e maama na‘e tutu pea ulo atu. Pea na‘a mou fiefia ʻi hono maamá, ʻi ha ngaahi taimi."
        },
        {
          "number": "36",
          "text": "Ka ‘oku ‘i ai ʻeku fakamo‘oni ʻaʻaku ‘oku mahulu hake ʻia Sione. He ko e ngaahi ngāue kuo tuku mai ‘e he Tamai̇́ ke u fakakakató, ʻa e ngaahi meʻa pē ko ʻeni ʻoku ou lolotonga fai̇́, ko e fakamo‘oni ia ʻo kau kiate au, ki hono fekau mai au ʻe he Tamai̇́."
        },
        {
          "number": "37",
          "text": "Pea ko e Tamaí, ‘a ē naʻá ne fekau mai aú, ko ia ia ʻoku fakamoʻoni ʻo kau kiate aú. Ka kuo te‘eki te mou ongona hono le‘ó pē mamata tonu ki hono fofongá."
        },
        {
          "number": "38",
          "text": "Pea ‘oku ‘ikai foki ke mou maʻu ʻene folofolá ke nofomaʻu ‘i homou lotó, he ko e Toko Taha kuó ne fekau mai̇́, ko ʻeni ia ʻoku ʻikai te mou tui kimoutolu ki ai."
        },
        {
          "number": "39",
          "text": "‘Oku mou fakatotolo ki he Tohitapú, he ‘oku mou fakakaukau ʻe tuʻunga ai hoʻomou maʻu ʻa e moʻui taʻengatá, pea ko e ngaahi tohi ia ʻoku fakamoʻoni ʻo kau kiate aú."
        },
        {
          "number": "40",
          "text": "Ka ‘oku ‘ikai te mou loto ke haʻu kiate au, ke mou maʻu ai ʻa e mo‘ui ta‘engatá."
        },
        {
          "number": "41",
          "text": "‘Oku ‘ikai te u tali ʻa e fakalāngilangi ʻoku fai mai ʻe ha taha."
        },
        {
          "number": "42",
          "text": "He ‘oku ou ‘ilo‘i lelei kimoutolu, pea ‘oku ‘ikai te mou maʻu ʻiate kimoutolu ʻa e ʻofa ki he ‘Otuá."
        },
        {
          "number": "43",
          "text": "Ko au ʻeni kuo u haʻu ʻi he huafa ʻo ʻeku Tamai̇́, pea kuo ʻikai te mou tali au. Ka ʻoka ha‘u ha taha kehe ʻi hono hingoa pē ‘o‘ona, te mou tali ʻa e taha ko iā."
        },
        {
          "number": "44",
          "text": "Ka ‘e lava fēfē ke mou tui, lolotonga iá ‘oku mou manako ke fefakalāngilangi ʻaki fakaekimoutolu pē, kae ʻikai te mou kumi atu ki he lāngilangi ‘oku maʻu mei he ʻOtuá Toko Taha pē."
        },
        {
          "number": "45",
          "text": "‘Oua te mou fakakaukau ko au te u talatalaaki‘i kimoutolu ki he Tamai̇́ he ko Mōsese, ‘a ē ‘oku tu‘unga ki ai ho‘omou ʻamanaki̇́, ko ia ia te ne talatalaakiʻi kimoutolú."
        },
        {
          "number": "46",
          "text": "He kapau na‘a mou tui kia Mōsese, te mou tui foki kiate au. He na‘e tohi ‘a Mōsesé, ʻo kau kiate au."
        },
        {
          "number": "47",
          "text": "Ka koeʻuhi̇̄ ʻoku ʻikai te mou tui ki he ngaahi me‘a naʻá ne hikitohi̇́, ʻe anga fēfē ai haʻamou tui mai ki heʻeku ngaahi leá?”"
        }
      ],
      "6": [
        {
          "number": "1",
          "text": "Pea hili ʻa e ngaahi meʻa ko iā, naʻe folau atu ‘a Si̇̄sū ki he kauvai ‘o e Tahi Kāleli̇́, ʻa ia na‘e toe ʻiloa pē, ko e Tahi ʻo Taipiliō."
        },
        {
          "number": "2",
          "text": "Pea muimui kiate ia ha kakai tokolahi, koe‘uhi̇̄ he naʻa nau mamata ki heʻene ngaahi mana naʻe hoko heʻene fakamo‘ui mahaki̇́."
        },
        {
          "number": "3",
          "text": "Pea ʻalu hake ‘a Si̇̄sū ki ha funga mo‘unga, pea naʻe nofo hifo ai mo ʻene kau akó."
        },
        {
          "number": "4",
          "text": "Pea naʻe ofi ke fai ʻa e Pāsová, ko e kātoanga fakalotu ʻa e kakai Siú."
        },
        {
          "number": "5",
          "text": "Pea ʻi he vakai ‘e Si̇̄sū ‘oku fakaholo mai ha fu‘u kakai tokolahi kiate iá, naʻá ne fehu‘i ange kia Filipe: ‟Te tau ma‘u mei fē ha me‘atokoni ke fafanga ‘aki ʻa e fu‘u kakai ko ʻeni̇́?”"
        },
        {
          "number": "6",
          "text": "Ka ko ʻene folofola peheé, ke siviʻi ʻaki ‘a Filipe, he kuó ne ‘osiʻ ʻafioʻi pē ʻe ia, ʻa e me‘a te ne fai̇́."
        },
        {
          "number": "7",
          "text": "Pea pehēange ‘e Filipe kiate ia: ‟Na‘a mo haʻamau ngāue totongi ki ha māhina ʻe valu, ʻe ʻikai feʻunga ʻa e paʻanga ʻe maʻu ai̇́, ke fafangaʻaki kinautolu.”"
        },
        {
          "number": "8",
          "text": "Pea lea kiate ia ʻa e toko taha heʻene kau akó, ʻa ia ko ‘Anitelū, ko e tokoua ‘o Saimone Pitá,"
        },
        {
          "number": "9",
          "text": "‟‘Oku ‘i ai ha tamasi‘i heni, ‘oku ‘i ai ha‘ane fo‘i mā uite ‘e nima mo ha ongo kiʻi mata‘i ika ‘e ua, ka ʻe ʻikai totofu ai ʻa e fu‘u kakai̇́ ni.”"
        },
        {
          "number": "10",
          "text": "Pea folofola ‘a Si̇̄sū: ‟Fekau ʻa e kakai̇́ ke nau nofo ki lalo.” Pea ko e feitu‘u musie‘ia ia, naʻa nau nofo hifo ai̇́, pea ko e tokolahi ʻo e mātuʻa tangatá, ko e toko nima afe."
        },
        {
          "number": "11",
          "text": "Ko ia naʻe to‘o ‘e Si̇̄sū ʻa e maá, ʻo fai ʻene fakafetaʻi̇́, pea naʻe toki tufotufa ia ki he kakai naʻe nofo ai̇́. Naʻá ne fai pehē pē foki ki he iká, pea na‘e kai ʻa e fuʻu kakai̇́, ‘o nau mākona."
        },
        {
          "number": "12",
          "text": "Pea ʻi heʻenau mākona kotoa pē, naʻe fekau ‘e Si̇̄sū ‘ene kau akó, ke nau tānaki ʻa e toengá, ke ‘oua na‘a maumau ha meʻa."
        },
        {
          "number": "13",
          "text": "Ko ia, naʻa nau tātānaki ʻa e toetoenga ʻo e foʻi mā ‘e nima naʻa nau kai̇́, ʻo fonu ai ha ngaahi kato lalahi ʻe hongofulumāua."
        },
        {
          "number": "14",
          "text": "Pea ʻi he mamata ʻa e kakai̇́ ki he mana kuo fai ‘e Si̇̄suú na‘a nau pehē: ‟Tā ko e Palōfita mo‘oni̇́ ʻeni, ʻa ē naʻe lau ke ha‘u ki māmani̇́!”"
        },
        {
          "number": "15",
          "text": "Ko ia, ʻi he ʻafioʻi ʻe Si̇̄sū ‘e omi ‘a e kakai̇́ ʻo feinga ke ʻave ia ʻo fakanofo ko honau Tuʻi̇́, naʻe toe ‘alu ia ki ha moʻunga ‘o nofo toko taha ai."
        },
        {
          "number": "16",
          "text": "Pea ʻi heʻene efiafi hifó, naʻe ʻalu atu ʻene kau akó ki tahi;"
        },
        {
          "number": "17",
          "text": "‘O nau heka ai ki ha vaka ʻo tuku folau atu ki he kauvai ʻe tahá, ki Kāpaneume. Pea kuo poʻuli ʻi he taimi ko iā, mo e te‘eki pē ke a‘u mai ‘a Si̇̄sū kiate kinautolu."
        },
        {
          "number": "18",
          "text": "Pea tō mai ha matangi mālohi pea houtuʻu ʻa e tahi̇́."
        },
        {
          "number": "19",
          "text": "Pea hili ʻenau ʻaʻalo ʻi ha kilomita ‘e nima pē ono nai, naʻa nau mamata kia Si̇̄sū ʻoku hāʻele mai ʻi he fukahi tahi̇́, ‘o fakaofiofi mai ki he vaká, pea naʻa nau manavahē ‘aupito."
        },
        {
          "number": "20",
          "text": "Ka naʻá ne folofola kiate kinautolu: ‟ʻOua ʻe manavahē. Ko au pē.”"
        },
        {
          "number": "21",
          "text": "Pea nau loto leva ke fakaheka ia ki he vaká."
        },
        {
          "number": "22",
          "text": "Pea ʻi he ʻaho hono hokó, ko e fuʻu kakai na‘e kei nofo ʻi he kauvai ʻe tahá, naʻa nau fakatokangaʻi, tā ko e vaka pē ‘e taha na‘e tau ai̇́, pea naʻe ʻikai ke heka ‘a Si̇̄sū ki he vaka ko iā mo ʻene kau akó, ka ko ʻene kau akó pē naʻa nau folau atu ai̇́."
        },
        {
          "number": "23",
          "text": "Ka naʻe tau ofi mai ai ha fanga ki‘i vaka mei Taipiliō, ki he feitu‘u na‘e kai ai ‘e he kakai̇́ ʻa e mā ko ē naʻe fai fakafetaʻi ai ʻa e ʻEiki̇́."
        },
        {
          "number": "24",
          "text": "Pea ‘i he mamata ‘e he kakai̇́ kuo ‘ikai ke ‘i ai ‘a Si̇̄sū mo ‘ene kau akó he feitu‘u ko iā, naʻá nau heka leva ki he fanga ki‘i vaká, ‘o nau ō ki Kāpaneume ko e kumi kia Si̇̄sū."
        },
        {
          "number": "25",
          "text": "Pea ʻi heʻenau maʻu ia ki he kauvai ‘e tahá, naʻa nau ‘eke ange: ‟Tangata‘eiki, naʻá ke ha‘u fakakū ki heni̇́?”"
        },
        {
          "number": "26",
          "text": "Pea pehē ange ‘e Si̇̄sū kiate kinautolu: ‟Ko hono mo‘oni̇́ ʻeni ʻoku ou talaatu kiate kimoutolú, ‘oku mou kumi kiate au ʻo ʻikai koe‘uhi̇̄ kuo mou mahinoʻi ʻeku ngaahi maná, ka ko e meʻa ʻi ho‘omou kai ʻo mākona ʻi he maá."
        },
        {
          "number": "27",
          "text": "ʻOua te mou ngāue ki he me‘atokoni ‘e ʻauha, ka ki he me‘atokoni ʻe tolonga ʻo aʻu ki he mo‘ui ta‘engatá, ʻa ia ʻe ‘oatu ʻe he Foha ʻo e Tangatá kiate kimoutolu, he ko e meʻa ia kuo fakamafai‘i ia ‘e he Tamai̇́, ke ne ‘oatu.”"
        },
        {
          "number": "28",
          "text": "Ko ia, naʻa nau pehēange kiate ia: ‟Ko e hā leva ʻa e meʻa te mau fai kae lava ke mau fai ai ʻa e ngāue ʻa e ‘Otuá?”"
        },
        {
          "number": "29",
          "text": "Pea tali ‘e Si̇̄sū ʻo ne pehē kiate kinautolu: ‟Ko e ngāue ʻeni ʻa e ‘Otuá: Ke mou tui ki he Toko Taha kuó ne fekau mai̇́.”"
        },
        {
          "number": "30",
          "text": "Ko ia naʻa nau pehēange kiate ia: ‟Ko e hā ha mana te ke fai ke mau sio ki ai ka mau tui ai kiate koe? Ko e hā ho‘o me‘a ‘e fai̇́?"
        },
        {
          "number": "31",
          "text": "Ko ʻetau ngaahi kui̇́, na‘a nau kai ʻa e mā mana ʻi he toafá, ‘o fakatatau ki he lau ʻa e Tohitapú, Naʻá ne ‘oange ʻa e mā mei he langi̇́ kiate kinautolu ke nau kai mei ai.”"
        },
        {
          "number": "32",
          "text": "Ko ia, naʻe folofola ʻa Si̇̄sū kiate kinautolu: ‟Ko hono mo‘oni̇́ ʻeni ʻoku ou talaatu kiate kimoutolú, na‘e ‘ikai ko Mōsese naʻá ne foaki kiate kimoutolu ʻa e mā mei he langi̇́ ka ko ʻeku Tamai̇́ te ne foaki kiate kimoutolu ʻa e mā moʻonia mei he langi̇́."
        },
        {
          "number": "33",
          "text": "He ko e mā ʻa e ʻOtuá, ko e Toko Taha ia kuo ʻalu hifo mei he langi̇́, ke ne foaki mo‘ui ma‘a māmani.”"
        },
        {
          "number": "34",
          "text": "Ko ia naʻa nau pehēange kiate ia: ‟‘Eiki, ke ke foaki mai maʻu pē ʻa e mā ko iā kiate kimautolu.”"
        },
        {
          "number": "35",
          "text": "Pea folofola ‘a Si̇̄sū kiate kinautolu: ‟Ko au pē ‘a e mā ‘o e mo‘ui̇́. Ka ai ha taha ʻe haʻu kiate au, ‘e ‘ikai ʻaupito te ne toe fiekaia ‘o ta‘engata, pea ko ia ʻe tui kiate au, ‘e ‘ikai ʻaupito te ne toe fieinua ‘o ta‘engata."
        },
        {
          "number": "36",
          "text": "Ka kuo u talaatu kiate kimoutolu, pea kuo mou mamata foki kiate au ka kuo ʻikai te mou tui."
        },
        {
          "number": "37",
          "text": "Ko ia kotoa pē kuo foaki kiate au ‘e he Tamai̇́, ʻe haʻu ia kiate au, peá ka ai ha taha ʻe haʻu kiate aú, ʻe ʻikai ʻaupito te u tuli ia ke ʻalu."
        },
        {
          "number": "38",
          "text": "He na‘e ‘ikai te u ‘alu hifo mei he langi̇́, ke fai hoku lotó, ka ke fai ʻa e finangalo ‘o e Toko Taha naʻá ne fekau mai aú."
        },
        {
          "number": "39",
          "text": "Pea ko ʻeni ia ʻa e finangalo ‘o e Toko Taha naʻá ne fekau mai aú, ke ‘oua naʻa ‘auha ha taha he faʻahinga kuó ne foaki mai kiate aú, ka te u fokotu‘u hake kinautolu kotoa mei he maté, ‘i he ʻaho fakamui̇́."
        },
        {
          "number": "40",
          "text": "He ko e finangalo ʻeni ‘o ‘eku Tamai̇́, ko kinautolu kotoa pē te nau mamata ki he ʻAló, pea tui falala kiate iá, ke nau maʻu moʻui taʻengata, pea te u toe fakatoetuʻu hake kinautolu mei he maté, ‘i he ʻaho fakamui̇́.”"
        },
        {
          "number": "41",
          "text": "Ko ia, naʻe felāuaki ai ʻa e kau Siú ʻo kau kiate ia koe‘uhi̇̄ ko ʻene pehē: ‟Ko aú, ko e mā kuo ‘alu hifo mei he langi̇́.”"
        },
        {
          "number": "42",
          "text": "Pea nau pehē: ‟‘Ikai ko Si̇̄sū eni, ko e foha ‘o Siosifá, ʻa ia ʻoku tau maheni mo ‘ene tamai̇́ mo ‘ene fa‘eé? ‘Oku anga fēfē ai ke ne talamai eni, na‘e ‘alu hifo ia mei he langi̇́?”"
        },
        {
          "number": "43",
          "text": "Pea tali ‘e Si̇̄sū, ʻo ne folofola kiate kinautolu: ‟ʻOua te mou felāuaki ʻiate kimoutolu."
        },
        {
          "number": "44",
          "text": "‘Oku ‘ikai lava ha taha ke haʻu kiate au, kae‘oua kuo taki mai ia kiate au ‘e he Tamai̇́, ʻa ia naʻá ne fekau mai aú, pea te u fokotu‘u hake ia mei he maté, ‘i he ʻaho fakamui̇́."
        },
        {
          "number": "45",
          "text": "ʻOku hikitohi ʻi he Kau Palōfitá, ‛Pea ʻe akonekina ʻa e kakai kotoa pē, ‘e he ‘Otuá.’ Pea ko kinautolu kotoa pē kuo fanongo ki he le‘o ‘o e Tamai̇́ ʻo ako meiate iá, te ne haʻu kiate au."
        },
        {
          "number": "46",
          "text": "He kuo teʻeki ke mamata tonu ʻe ha taha ki he Tamai̇́, tukukehe pē ʻa e Toko Taha naʻe haʻu mei̇́ he Tamai̇́, ko ia Toko Taha pē kuo femātaaki mo e Tamai̇́."
        },
        {
          "number": "47",
          "text": "Ko hono moʻoni̇́ ʻeni ʻoku ou tala kiate kimoutolú, ko ia ‘oku tui̇́, ‘okú ne ma‘u ʻa e mo‘ui ta‘engatá."
        },
        {
          "number": "48",
          "text": "Ko au pē ko e mā ‘o e mo‘ui̇́!"
        },
        {
          "number": "49",
          "text": "Ko ho‘omou ngaahi kui̇́, naʻa nau kai ʻa e mā maná, ʻi he toafá, ka nau mate pē."
        },
        {
          "number": "50",
          "text": "Ka ko e mā ʻeni kuo ‘alu hifo mei langi̇́, koeʻuhi̇̄ ke kai ai ha taha, peá ke ʻoua naʻa toe mate."
        },
        {
          "number": "51",
          "text": "Ko au, ko e mā ʻo e mo‘ui, ʻa ia kuo ‘alu hifo mei he langi̇́. Ka ai ha taha te ne kai mei he mā ko eni̇́, te nau mo‘ui pē ‘o ta‘engata, pea ko e mā ʻa ia te u ‘oatú, ko hoku sinó ia, ʻa ia ʻoku foaki ke moʻui ai ʻa māmani.”"
        },
        {
          "number": "52",
          "text": "Pea naʻe felāuaki leva ʻa e kau Siú fakaekinautolu pē, ʻo pehē: ‟‘E lava fēfē ‘e he tangatá ni, ke foaki mai hono sinó ke tau kai?”"
        },
        {
          "number": "53",
          "text": "Ko ia, naʻe folofola ‘a Si̇̄sū kiate kinautolu: ‟Ko hono moʻoni̇́ ʻeni ʻoku ou tala kiate kimoutolu, kapau ʻe ‘ikai te mou kai he sino ‘o e Foha ‘o e Tangatá, mo inu hono totó, ʻe ʻikai te mou ma‘u ʻa e moʻui̇́, ʻiate kimoutolu."
        },
        {
          "number": "54",
          "text": "Ko ia ʻokú ne kai hoku sinó mo inu hoku totó, ʻokú ne ma‘u ʻa e mo‘ui ta‘engatá, pea te u fokotu‘u hake ia mei he maté, ‘i he ʻaho fakamui̇́."
        },
        {
          "number": "55",
          "text": "He ko hoku sinó, ko e me‘akai mo‘onia, pea ko hoku totó, ko e me‘ainu mo‘onia."
        },
        {
          "number": "56",
          "text": "Ka ai ha taha te ne kai hoku sinó mo inu hoku totó, te ne nofomaʻu ʻiate au pea mo au ʻiate ia."
        },
        {
          "number": "57",
          "text": "Hangē ʻoku moʻui ʻa e Tamai̇́, ʻa ia naʻá ne fekau mai aú, ko au foki ‘oku ou mo‘ui koeʻuhi̇̄ ko e Tamai̇́, ko ia, ka ai ha taha te ne kai hoku sinó, ‘e mo‘ui foki ʻa e taha ko iā koe‘uhi̇̄ ko au."
        },
        {
          "number": "58",
          "text": "Ko ʻeni ia ʻa e mā na‘e ‘alu hifo mei langi̇́. ʻOku ‘ikai hangē ia mo e mā na‘e kai ‘e ho‘omou ngaahi kui̇́, ka nau mate pē. Ko ia te ne kai ʻa e mā ko eni̇́, te ne mo‘ui pē ‘o ta‘engata.”"
        },
        {
          "number": "59",
          "text": "Ko e ngaahi meʻa ni, naʻá ne folofolaʻaki, ʻi he falelotú, ‘i heʻene faiako ‘i Kāpaneume."
        },
        {
          "number": "60",
          "text": "Ko ia, ko e tokolahi ʻokinautolu heʻene kau akó na‘a nau fanongo kiate iá, naʻa nau pehē: ‟Ko e toki akonaki faingataʻa eni. Ko hai ʻoku fie fanongo ki ai?”"
        },
        {
          "number": "61",
          "text": "Pea ʻafioʻi ‘e Si̇̄sū ʻiate ia pē ʻoku felāuaki ‘ene kau akó ʻo kau ki he meʻa ni, pea naʻe folofola kiate kinautolu: ‟ʻOku mou mamahi mo kimoutolu koā koe‘uhi̇̄ ko ‘eku lea na‘e fai̇́?"
        },
        {
          "number": "62",
          "text": "Kapau ko ia, ʻe fēfē ‘oka mou ka mamata ki he Foha ‘o e Tangatá ‘oku ʻalu hake ki he feitu‘u naʻá ne ʻi ai kimuʻa pea toki hokomai̇́?"
        },
        {
          "number": "63",
          "text": "Ko e Laumālié ʻokú ne ngaohi ke moʻui, ka ko e kakanó, ‘oku ‘ikai te ne lava ha me‘a. Ko e ngaahi lea kuo u fai kiate kimoutolú, ko e Laumālie ia pea mo e moʻui."
        },
        {
          "number": "64",
          "text": "Ka ‘oku ‘i ai ha ni‘ihi ‘iate kimoutolu ‘oku ‘ikai tui kiate au.” He naʻe ʻafioʻi ʻe Si̇̄sū, talu pē mei he kamataʻangá, ‘a e faʻahinga ʻe ʻikai te nau tui kiate iá, pea mo ia te ne lavaki‘i iá."
        },
        {
          "number": "65",
          "text": "Pea ne toki pehē ange: ‟Ko hono ‘uhinga ia naʻá ku talaatu ai, ‘e ‘ikai lava ʻe ha taha ke haʻu kiate au kae‘oua kuo tuku kiate ia ‘e he‘eku Tamai̇́.”"
        },
        {
          "number": "66",
          "text": "Pea tokolahi ʻa e kau ako ‘a Si̇̄sū na‘a nau liʻaki ʻenau muimui kiate iá, ʻo ‘ikai te nau toe fononga holo mo ia."
        },
        {
          "number": "67",
          "text": "Ko ia, naʻe folofola ʻa Si̇̄sū ki he toko hongofulu mā uá: ‟Fēfē kimoutolu? ‘Oku mou fie foki atu mo kimoutolu?”"
        },
        {
          "number": "68",
          "text": "Pea tali kiate ia ‘e Saimone Pita: ‟‘Eiki, ke mau toe ō kia hai? Ko e ngaahi lea ʻo e moʻui taʻengatá, ʻoku meiate koe pē ia."
        },
        {
          "number": "69",
          "text": "Pea ʻoku mau tui kiate koe, he ʻoku mau ʻilo, ko koe ia, ʻa e Toko Taha Mā‘oni‘oni ʻa e ‘Otuá.”"
        },
        {
          "number": "70",
          "text": "Pea tali ʻe Si̇̄sū ki he‘ene kau akó: ‟ʻIkai ko au naʻá ku fili kimoutolu ko e toko hongofulu mā uá? Kaneongo ia, ko homou toko taha, ko e tēvolo!”"
        },
        {
          "number": "71",
          "text": "Ka ko ʻene lau ko iā, naʻe kau kia Siutasi, ʻa e foha ‘o Saimone ‘Isikālioté. He ko ia ia te ne lavaki‘i iá, ko e taha ʻo e toko hongofulu mā uá."
        }
      ],
      "7": [
        {
          "number": "1",
          "text": "Pea hili ʻa e ngaahi meʻa ko iā, naʻe fononga takai ‘a Si̇̄sū ‘i Kāleli, ʻo ne fakamamaʻo mei Siutea, koeʻuhi̇̄ he naʻe feinga ai ʻa e kau Siú ke tāmateʻi ia."
        },
        {
          "number": "2",
          "text": "Pea naʻe ofi ke fai ʻa e Kātoanga Nofo Falefakataimi ʻa e kau Siú,"
        },
        {
          "number": "3",
          "text": "Ko ia, na‘e talaange ‘e hono ngaahi tehiná kiate ia: ‟Kuo tonu ke ke mavahe mei heni ʻo fononga atu ki Siutea, koeʻuhi̇̄ ke mamata ʻa hoʻo kau akó ki he ngaahi ngāue fakaofo ʻokú ke fai̇́."
        },
        {
          "number": "4",
          "text": "He ʻoku ʻikai ha taha te ne fai fakapulipuli ʻene ngāué pea ʻiloa ia ʻe he kakai̇́. Kapau ko e ngaahi ngāue ʻeni ʻokú ke fai̇́, pea fei mo ke fakahāaʻi koe ki māmani.”"
        },
        {
          "number": "5",
          "text": "He naʻá mo e ngaahi tehina ‘o Sīsuú, naʻe ʻikai ke nau tui kiate ia."
        },
        {
          "number": "6",
          "text": "Ko ia, naʻe talaange ‘e Si̇̄sū kiate kinautolu: ‟ʻOku te‘eki ke hokosia hoku taimi̇́. Ka ko homou taimi̇́, ‘oku hoko ma‘u ai pē ia."
        },
        {
          "number": "7",
          "text": "‘E ‘ikai faifai pea fehi‘a kiate kimoutolu ʻa e kakai ‘o e maama ko eni̇́, ka ‘oku nau fehi‘a maʻu ai pē kiate au, koeʻuhi̇̄ ‘oku ou tala ma‘u pē kiate kinautolu, ʻoku kovi ʻenau ngaahi ngāué."
        },
        {
          "number": "8",
          "text": "Mou ‘alu hake kimoutolu ki he kātoangá. ʻE ʻikai te u ʻalu hake leva ki he Kātoanga ko eni̇́, he kuo teʻeki ke kakato hoku taimi̇́.”"
        },
        {
          "number": "9",
          "text": "Pea ʻi heʻene folofolaʻaki ʻa e ngaahi meʻa ko iā, naʻá ne toe nofo atu pē ‘i Kāleli."
        },
        {
          "number": "10",
          "text": "Ka ʻi he ʻalu hake leva ‘a hono ngaahi tehina ki he Kātoangá, na‘e ‘alu hake foki mo ia, ka na‘e ʻikai te ne ʻai ke ʻilo ia ‘e ha taha, kae fakapulipuli pē."
        },
        {
          "number": "11",
          "text": "Kaneongo iá, ʻi he lolotonga ʻa e Kātoangá, naʻe kumi kiate ia ‘e he kau Siú mo nau faka‘eke‘eke holo: ‟Kofe‘ia ʻa e tangata ko iā?”"
        },
        {
          "number": "12",
          "text": "Pea naʻe fepōtalanoaʻaki ʻa e tokolahi ʻo e kakai̇́, ʻo kau kiate ia, ʻo pehē ‘e he ni‘ihi: ‟Ko e tangata lelei ia,” kae pehē ‘e he ni‘ihi: ‟Ko e tangata ia ‘okú ne takihala‘i ʻa e kakai̇́.”"
        },
        {
          "number": "13",
          "text": "Ka na‘e ‘ikai ha taha te ne fai fakahāhā ʻene talanoa ʻo kau kiate iá, koe‘uhi̇̄ na‘a nau manavahē ki he kau Siú."
        },
        {
          "number": "14",
          "text": "Pea ʻi he meimei vaeua ʻa e Kātoangá, naʻe ʻalu hake ‘a Si̇̄sū ki he Temipalé, ‘o kamata fai ai ʻene malanga."
        },
        {
          "number": "15",
          "text": "Ko ia, naʻe ofo ʻaupito ai ʻa e kau Siú, ‘o nau pehē: ‟Naʻe anga fēfē hono maʻu ʻe he tangatá ni ha fuʻu poto pehē: ka naʻe ʻikai te ne ʻi ha akoʻanga?”"
        },
        {
          "number": "16",
          "text": "Ko ia, naʻe tali ʻe Si̇̄sū ʻo ne folofola kiate kinautolu: ‟Ko ʻeku ngaahi akonaki̇́, ‘oku ‘ikai ko e maʻu meiate au, ka mei̇́ he Toko Taha naʻá ne fekau mai aú."
        },
        {
          "number": "17",
          "text": "‘Ilonga ha taha te ne loto ke fai ʻa e finangalo ‘o e ‘Otuá, ‘e toki mahino kiate ia, pē ko e akonaki ‘oku ou fai̇́, ko e meʻa mei he ‘Otuá, pē ko ʻeku lea pē meiate au."
        },
        {
          "number": "18",
          "text": "Ko ia ʻokú ne lea meiate ia pē, ʻokú ne kumi ki hono lāngilangi pē ʻoʻona. Ka ko ia, ʻokú ne kumi ki he lāngilangi ʻo e Toko Taha naʻá ne fekau mai aú, ko e moʻoni̇́ ia, pea ʻoku ʻikai ha loi ʻiate ia."
        },
        {
          "number": "19",
          "text": "‘Ikai na‘e foaki atu ‘e Mōsese ʻa e Laó kiate kimoutolu? Kaneongo iá, ‘oku ‘ikai ha taha ‘iate kimoutolu ‘e talangofua ki he Laó. Ko e hā ʻoku mou feinga ai ke tāmateʻi aú?”"
        },
        {
          "number": "20",
          "text": "Pea tali ‘e he kakai̇́: ‟‘Okú ke puke fakatēvolo? He ko hai ‘oku feinga ke tāmate‘i koé?”"
        },
        {
          "number": "21",
          "text": "Pea tali ‘e Si̇̄sū ʻo ne folofola kiate kinautolu: ‟Ko e ngāue mana pē ʻeni ‘e taha kuo u fai̇́, pea ʻoku mou ofo kotoa ai."
        },
        {
          "number": "22",
          "text": "Ko hono ʻuhinga ʻeni naʻe foaki ai ʻe Mōsese kiate kimoutolu ʻa e kamú (neongo na‘e ‘ikai ko Mōsese tonu naʻá ne ʻoatu iā, ka ko ho‘omou ngaahi kui̇́) ka ʻoku a‘u pē ki he Sāpaté ‘a hoʻomou kamu ʻa e fānau tangatá."
        },
        {
          "number": "23",
          "text": "Kapau leva ʻoku kamu ʻa e fānau tangatá ʻi he Sāpaté koeʻuhi̇̄ ke ʻoua naʻa maumauʻi ʻa e Lao ʻa Mōsesé, pea ko e hā ‘oku mou ‘ita ai ‘iate au he‘eku ngāue ke fakamoʻui ha tangata ʻi he Sāpaté?"
        },
        {
          "number": "24",
          "text": "ʻOua ʻe fai fakatu‘asino ho‘omou faifakamaaú, ka mou fai ke totonu hoʻomou faifakamaaú.”"
        },
        {
          "number": "25",
          "text": "Ko ia naʻe lea ai ha niʻihi, ko e faʻahinga mei Selusalema: ‟‘Ikai ko e tangata ʻeni ʻa ia ‘oku nau feinga ke tāmate‘i̇́?"
        },
        {
          "number": "26",
          "text": "Pea ko ʻeni ia ‘oku malanga holo heni, ka ʻoku ʻikai ke nau lea hake kiate ia. Kuo ʻilo koā ʻe he kau taki̇́, ʻoku mo‘oni pē, ko e Toko Tahá ni, ko e Mi̇̄saiá ia?"
        },
        {
          "number": "27",
          "text": "Ka ‘oku tau ʻilo ʻekitautolu ʻa e feituʻu ʻoku haʻu mei ai ʻa e tangatá ni, ka ʻoka hokomai ʻa e Mi̇̄saiá, ʻe ‘ikai ke ‘ilo ‘e ha taha, pē ko ʻene haʻu mei fē.”"
        },
        {
          "number": "28",
          "text": "Ko ia naʻe kalanga leʻolahi ʻa Si̇̄sū, lolotonga ʻene faiako ʻi he Temipalé, ʻo pehē: ‟‘Oku mou pehē koā, ‘oku mou ‘ilo‘i au pea mo e feituʻu kuo u haʻu mei ai̇́? Kuo ‘ikai te u haʻu aú, ko ho ku loto pē ʻoʻoku. Ka ko e mo‘oni̇́, ko e Toko Taha naʻá ne fekau mai aú, ‘a ia ʻoku ʻikai te mou ʻiloʻi ia ʻekimoutolu."
        },
        {
          "number": "29",
          "text": "Ka ‘okú ou ʻilo ʻe au ʻa e Toko Taha ko iā, he ko aú, kuo u haʻu meiate ia, pea ko ia ia kuó ne fekau mai aú.”"
        },
        {
          "number": "30",
          "text": "Ko ia, naʻa nau feinga ke puke ia, ka na‘e ‘ikai ha taha ‘e ala hono nimá kiate ia, he kuo te‘eki ke hokosia hono taimi̇́."
        },
        {
          "number": "31",
          "text": "Ka na‘e tui kiate ia ha tokolahi ʻo e fuʻu kakai̇́, pea nau pehē: ‟ʻOka hoko mai ʻa e Mi̇̄saiá, te ne toe fai koā ha ngaahi mana ʻo lahi ange, he ngaahi meʻa kuo fai ʻe he tangatá ni?”"
        },
        {
          "number": "32",
          "text": "Pea fanongo ʻa e kau Fālesi̇́ ‘i he fetūkuaki pehē ʻa e kakai̇́, ʻi he ngaahi meʻa ʻoku kau kiate iá, pea nau fekau atu ha kau Sētuata fale ke nau ō ‘o puke mai ia."
        },
        {
          "number": "33",
          "text": "Ko ia, naʻe folofola ʻa Si̇̄sū: ‟‘Oku ou ʻiate kimoutolu pē ʻi ha kiʻi taimi siʻi, pea u foki leva au ki he Toko Taha naʻá ne fekau mai aú."
        },
        {
          "number": "34",
          "text": "Te mou kumi kiate au, ka he‘ikai te mou toe ma‘u au, pea ko e feitu‘u ‘oku ou teu ‘alu ki ai̇́, ʻe ʻikai te mou lava ke ʻalu ki ai.”"
        },
        {
          "number": "35",
          "text": "Ko ia, naʻe fe‘ekenaki ʻe he kau Siú: ‟Ko ʻene teu ‘alu ki fē ʻa e tangatá ni, ʻa ia ʻe ʻikai ai ke tau lava ke toe maʻu iá? Te ne ʻalu nai ki he feitu‘u ‘oku nofo movetevete holo ai hotau kakai̇́, ʻi he ngaahi puleʻangá? Te ne ‘alu koā ‘o faiako ki he kau Kalisi̇́?"
        },
        {
          "number": "36",
          "text": "Ko e hā ʻa e ‘uhinga ‘o ʻene pehē: ‛Te mou kumi kiate au ka he‘ikai te mou toe ma‘u au,’ mo ʻene pehē: ‛Ko e feituʻu te u ʻi ai̇́, he‘ikai te mou lava ke ‘alu ki ai̇́?’”"
        },
        {
          "number": "37",
          "text": "Pea ʻi he ʻaho faka‘osi ‘o e Kātoangá, ʻa e ʻaho molumalu tahá, naʻe tu‘u hake ‘a Si̇̄sū ‘o naʻe kaila le‘olahi: ‟Ka ai ha taha ‘oku fieinua, ke ne haʻu kiate au ʻo inu."
        },
        {
          "number": "38",
          "text": "Ko ia ʻe tui falala kiate aú, hangē kuo hikitohi ʻi he Tohitapú, ʻE tafe maʻu ai pē mei heʻene moʻui̇́, ha matavai moʻui.”"
        },
        {
          "number": "39",
          "text": "Ka ko ʻene folofola ko eni̇́, naʻe kau ki he Laumālié, ‘a ē na‘e ‘amanaki ke toki maʻu ʻekinautolu kotoa pē ʻoku tui kiate ia. He na‘e te‘eki ai ke lilingi mai ʻa e Laumālié koeʻuhi̇̄ kuo teʻeki ke fakalāngilangi‘i ‘a Si̇̄sū."
        },
        {
          "number": "40",
          "text": "Ko ia, ʻi he fanongo ʻa e fuʻu kakai̇́ ki heʻene ngaahi lea ko eni̇́, naʻa nau pehē: ‟Tā ʻoku mo‘oni pē, ko e palōfitá ʻeni!”"
        },
        {
          "number": "41",
          "text": "Ka naʻe pehē ‘e he ni‘ihi: ‟Ko e Mi̇̄saiá ʻeni!”"
        },
        {
          "number": "42",
          "text": "‘Ikai ʻoku pehē ʻe he Tohitapú, ʻE haʻu ʻa e Mi̇̄saia mei he hako ʻo Tēvitá, pea mei Pētelihema, ʻa e kolo na‘e tupu ai ‘a Tēvitá.”"
        },
        {
          "number": "43",
          "text": "Ko ia, naʻe hoko ha fakafaʻafaʻahi ʻi he kakai̇́, ko e meʻa ‘ia Si̇̄sū."
        },
        {
          "number": "44",
          "text": "He na‘e loto ʻa e ni‘ihi ke fei mo nau puke ia, ka na‘e ‘ikai fie ala ha taha ke puke ia."
        },
        {
          "number": "45",
          "text": "Ko ia, naʻe foki atu ʻa e kau Sētuata falé ki he kau taulaʻeiki̇́ mo e kau Fālesi̇́, pea naʻa nau pehē kiate kinautolu: ‟Ko e hā na‘e ‘ikai ai ke mou taki mai iá?”"
        },
        {
          "number": "46",
          "text": "Pea tali ʻe kau sētuatá: ‟Kuo te‘eki te mau ʻilo ha taha ‘oku lea ʻo hangē ko e tangata ko iā.”"
        },
        {
          "number": "47",
          "text": "Pea tali ‘e he kau Fālesi̇́ kiate kinautolu: ‟Kuo takihēeʻi koā mo kimoutolu foki?”"
        },
        {
          "number": "48",
          "text": "‟Kuo ai koā ha fo‘i toko taha he kau taki̇́ pē ko e kau Fālesi̇́ kuo tui kiate ia?"
        },
        {
          "number": "49",
          "text": "‘Ikai ʻaupito! Ka ko e fuʻu kakai pē ko ena ʻoku nau taʻeʻilo ki he Laó, ʻa ia ʻoku nau malaʻiá.”"
        },
        {
          "number": "50",
          "text": "Pea lea ʻa Nikotimasi kiate kinautolu, ʻa e toko taha na‘e ‘alu atu kia Sīsuú, he taimi ki muʻá, ʻa ia ko e taha ia ʻokinautolu;"
        },
        {
          "number": "51",
          "text": "‟ʻIkai ‘oku tapu heʻetau Laó, ke fakamāau‘i ha taha, ‘okapau kuo te‘eki ke tomuʻa ʻange hano faingamālie ke fai ha‘ane fakamatala, ke tau ʻilo ai ʻene me‘a na‘e fai̇́?”"
        },
        {
          "number": "52",
          "text": "Pea nau tali ʻo pehē kiate ia: ‟Ko e Kāleli koā mo koe foki? Fekumi muʻa ke ke ‘ilo, ‘oku ‘ikai ha palōfita ‘e tupu mei Kāleli.”"
        }
      ],
      "8": [
        {
          "number": "1",
          "text": "Pea naʻe foki e tokotaha kotoa ki honau ngaahi ʻapi ka ko Si̇̄suú naʻe ʻalu ia ki he moʻunga ʻOlivé."
        },
        {
          "number": "2",
          "text": "ʻI he hengihengi hokó, naʻá ne foki atu ki he temipalé. Ko e kotoa e kakai naʻa nau nofo takai ʻiate ia pea ne toe tangutu hifo ai mo kamata ke ne faiako."
        },
        {
          "number": "3",
          "text": "Naʻe haʻu ʻa e kau faiako laó pe mo e fālesi̇́ ʻo ʻomai ha fefine naʻe maʻu ʻokú ne fai feʻauaki, pea nau ʻai ke tuʻu ʻa e fefine ʻi muʻa ʻiate kinautolu."
        },
        {
          "number": "4",
          "text": "‟Faiako,” ko ʻenau lea ia kia Si̇̄suú: ‟ko e fefine ko ēni̇́ naʻe maʻu ia ʻokú ne fakahoko ʻa e feʻauaki."
        },
        {
          "number": "5",
          "text": "Ko e Lao ʻa Mōsese ʻoku hā mahino ai koe faʻahinga fefine peheé ko hono tuhá ke tolomakaʻi ki he maté. He taimi ni, koehā hoʻo lau'?”"
        },
        {
          "number": "6",
          "text": "Na'ā nau fai ʻeni ke nau maʻu ai ʻa Si̇̄sū, ke nau lava ai ʻo tukuakiʻi ia. Ka naʻá ne punou ia ʻo ne tohitohi he kelekele ʻaki hono tuhú."
        },
        {
          "number": "7",
          "text": "ʻI he ʻenau kei tuʻu ai mo ʻeke fehuʻi̇́, naʻá ne tuʻu hangatonu hake mo ʻeke kiate kinautolu: ‟kohai pe ia ha taha ʻiate kimoutolu ʻoku ʻikai ke ʻi ai haʻa ne angahala. ʻe ngfua ke ke toʻo ʻa e ʻuluaki foʻi maká ʻo tolongi ia.”"
        },
        {
          "number": "8",
          "text": "Pea ne punou hifo ʻo toe tohitohi pe he kelekelé."
        },
        {
          "number": "9",
          "text": "ʻI heʻenau fanongo ki heni̇́, naʻa nau kamata ke nau puli atu tahataha pe, ʻo kamata mei kau matuʻotuʻá. Pea naʻe toe pe ʻa Si̇̄sū moe fefine ʻo nau tuʻu pe ai."
        },
        {
          "number": "10",
          "text": "Naʻá ne tuʻu fakahangatonu hake mo ne lea ki he fefiné: ʻoku ʻikai ha taha ia ke ne tukuakiʻi koe?"
        },
        {
          "number": "11",
          "text": "‟ʻIkai ha taha, tangata” ko ʻene tali ia."
        },
        {
          "number": "12",
          "text": "Ko ia, naʻe toe folofola ai ʻa Si̇̄sū ki he kau Fālesi̇́ ʻo pehē: ‟Ko aú pē ko e māama‘anga ‘o māmani. Ka ai ha taha te ne muimui kiate aú, ‘e ‘ikai ʻaupito te ne toe fononga he poʻuli̇́, ka te ne maʻu ʻa e maama ‘o e mo‘ui̇́.”"
        },
        {
          "number": "13",
          "text": "Pea pehēange ‘e he kau Fālesi̇́ kiate ia: ‟‘Okú ke fakamoʻoni pē koe ʻo kau kiate koe, ʻoku ʻikai hano moʻoni ʻo hoʻo fakamoʻoni̇́.”"
        },
        {
          "number": "14",
          "text": "Pea tali ‘e Si̇̄sū ʻo ne pehē kiate kinautolu: ‟Neongo ‘oku ou fakamoʻoni pē au ʻo kau kiate au, ka ‘oku mo‘oni ‘eku fakamoʻoni̇́, he ‘oku ou ‘ilo ʻa e feitu‘u naʻá ku ha‘u mei ai̇́, mo e feitu‘u ‘oku ou ‘alu atu ki ai̇́. Ka ‘oku ‘ikai te mou ‘ilo ‘ekimoutolu ʻa e feitu‘u naʻá ku ha‘u mei ai̇́, mo e feitu‘u ‘oku ou ‘alu atu ki ai̇́."
        },
        {
          "number": "15",
          "text": "Ko ho‘omou faifakamaaú, ʻoku fakatatau pē ia ki he meʻa fakakakanó, ka ‘oku ‘ikai te u fakamaau‘i ‘e au ha taha."
        },
        {
          "number": "16",
          "text": "Pea kapau te u fakamaau‘i ha taha, ko ‘eku fakamaaú ʻoku totonu, koe‘uhi̇̄ he ‘oku ‘ikai ko au toko taha pē ia, ka ko au ia mo e Tamai̇́, ‘a ia naʻá ne fekau mai aú."
        },
        {
          "number": "17",
          "text": "Kuo hikitohi foki ʻi hoʻomou Laó, ‘o ka fakamoʻoni ha ongo tangata ʻe toko ua, pea lau ʻoku falalaʻanga ia."
        },
        {
          "number": "18",
          "text": "Ko au ʻa e Toko Taha ʻoku fakamo‘oni ʻo kau kiate aú, pea ko ʻeku fakamoʻoni ʻe tahá, ko e Tamai̇́, ʻa ia naʻá ne fekau mai aú.”"
        },
        {
          "number": "19",
          "text": "Pea nau pehēange kiate ia: ‟Pea ko e fē‘ia ho‘o tamai̇́?”"
        },
        {
          "number": "20",
          "text": "Ko e ngaahi meʻa ko eni̇́, naʻá ne folofolaʻaki, lolotonga haʻane faiako ‘i he Temipalé, ʻi he feitu‘u na‘e tānaki ki ai ʻa e paʻangá. Ka na‘e ‘ikai ha taha ‘e fie ala ki ai, he kuo te‘eki ke hokosia hono taimi̇́."
        },
        {
          "number": "21",
          "text": "Ko ia, naʻe toe folofola ʻa Si̇̄sū kiate kinautolu: ‟Ko aú, te u ‘alu, pea te mou kumi kiate au, ka te mou mate pē ‘i ho‘omou ngaahi angahalá. Ko e feituʻu ʻoku ou ʻalu ki ai̇́, ʻe ʻikai te mou lava ke ʻalu ki ai.”"
        },
        {
          "number": "22",
          "text": "Pea pehē ʻe he kau Siú: ‟Te ne tāmate‘i nai pē ‘e ia, ʻa ia? Na‘a ko e ‘uhinga koā ia ‘o ʻene pehē: Ko e feitu‘u ‘okú ou teu ‘alu ki ai̇́ ʻe ʻikai te mou lava ke ʻalu ki ai?”"
        },
        {
          "number": "23",
          "text": "Pea naʻe folofola kiate kinautolu: ‟Ko kimoutolú, ko hoʻomou haʻu pē mei lalo ni, ka ko aú, ko ʻeku haʻu ʻaʻaku mei ‘olunga. Ko kimoutolú, ko e faʻahinga ʻo e maama ko eni̇́. Ka ko aú, naʻe ʻikai te u haʻu mei he maama ko eni̇́."
        },
        {
          "number": "24",
          "text": "Ko hono ‘uhinga ia ʻeku talaatu, te mou mate pē ho‘omou ngaahi angahalá, he kapau ‘e ‘ikai te mou tui ko au ia, te mou mate pē ho‘omou ngaahi angahalá.”"
        },
        {
          "number": "25",
          "text": "Ko ia, naʻa nau pehēange kiate ia: ‟He ko hai koā koe?”"
        },
        {
          "number": "26",
          "text": "‘Oku kei toe lahi mo e ngaahi me‘a ke u lea ki ai, ko hono fakamāau‘i kimoutolú. Ka ko e Toko Taha naʻá ne fekau mai aú, ko e moʻoni̇́ ia, pea ko e ngaahi me‘a pē kuo u maʻu meiate iá, ko ia pē ‘oku ou leaʻaki ki māmani̇́.”"
        },
        {
          "number": "27",
          "text": "Ka na‘e ‘ikai ke mahino ki ha taha, ko ʻene lea kiate kinautolú, ʻoku kau ki he Tamai̇́."
        },
        {
          "number": "28",
          "text": "Ko ia naʻe folofola ʻa Si̇̄sū kiate kinautolu: ‟Ko e taimi te mou hiki hake ai ki ‘olunga ‘a e Foha ʻo e Tangatá, pea te mou toki ʻilo ai ko au ia, he ʻoku ‘ikai te u fai pē ‘iate au ha me‘a ʻe taha, ka ko e ngaahi me‘a pē kuo ako‘i mai ‘e he‘eku Tamai̇́, ko e ngaahi meʻa pē ia ʻoku ou leaʻaki̇́."
        },
        {
          "number": "29",
          "text": "Pea ko e Toko Taha naʻá ne fekau mai aú, ʻokú ne ʻiate au maʻu pē. Heʻikai te ne liʻaki tokotaha au, he ʻoku ou fai maʻu ai pē ʻa e ngaahi meʻa ʻoku fakahōifua kiate ia.”"
        },
        {
          "number": "30",
          "text": "Pea ʻi heʻene folofolaʻaki ʻa e ngaahi meʻa ko iā, naʻe tui ha fuʻu tokolahi kiate ia."
        },
        {
          "number": "31",
          "text": "Ko ia, naʻe folofola ʻa Si̇̄sū ki he kau Siu na‘e tui kiate iá: ‟Kapau te mou pukemaʻu ki heʻeku ngaahi akonaki̇́, te mou hoko mo‘oni ai ko e kau ako ʻaʻaku."
        },
        {
          "number": "32",
          "text": "He te mou toki ʻilo ai ʻa e mo‘oní, pea ‘e fakatau‘atāina‘i kimoutolu ‘e he mo‘oni̇́.”"
        },
        {
          "number": "33",
          "text": "Pea nau tali kiate ia: ‟Ko e hako kimautolu ia ‘o ‘Ēpalahame, pea kuo te‘eki ai ke mau pōpula ki ha taha, ʻi ha taimi. Ko e hā hoʻo ‘uhinga, ʻi ho‘o pehē: ‘E toki fakatau‘atāina‘i kimoutolú?”"
        },
        {
          "number": "34",
          "text": "Pea tali ‘e Si̇̄sū kiate kinautolú: ‟Ko e mo‘oni̇́ ʻeni ‘oku ou tala kiate kimoutolú, ko ia kotoa pē ‘oku fai angahalá, ko e pōpula ia ‘a Angahala."
        },
        {
          "number": "35",
          "text": "Pea ‘oku ‘ikai ha pōpula te ne kau ai pē ki he fāmili̇́ ʻo taʻengata. Ko e fohá pē ʻokú ne kau maʻu ai pē ki ai ‘o ta‘engatá."
        },
        {
          "number": "36",
          "text": "Ko ia, kapau ʻe toki fakatau‘atāina‘i kimoutolu ‘e he Fohá, ko ho‘omou toki tau‘atāina mo‘oni̇́ ia."
        },
        {
          "number": "37",
          "text": "‘Oku ou ʻiloʻi pē ko e hako kimoutolu ‘o ‘Ēpalahame. Ka ‘oku mou feinga ʻeni ke tāmate‘i au, he ‘oku ‘ikai ke mou loto ke tali ‘eku akonaki̇́."
        },
        {
          "number": "38",
          "text": "Ko e ngaahi me‘a kuó u mamata ai ʻi heʻeku Tamai̇́, ʻoku ou leaʻaki ia kiate kimoutolu. Ka kimoutolú, ʻoku mou fai pē ʻa e ngaahi me‘a kuo mou maʻu mei ho‘omou tamai̇́.”"
        },
        {
          "number": "39",
          "text": "Pea nau tali kiate ia ʻo pehē: ‟Ko ‘Ēpalahame, ʻemau tamai̇́.”"
        },
        {
          "number": "40",
          "text": "Ko e lolotongá ni, ʻoku mou feinga ke tāmateʻi ha tangata, ʻa ia ʻokú ne talaatu kiate kimoutolu ʻa e mo‘oni kuó ne fanongo ai mei he ‘Otuá. Naʻe ‘ikai ke fai ‘e ‘Ēpalahame ha me‘a pehē."
        },
        {
          "number": "41",
          "text": "ʻOku mou fai pē ʻe kimoutolu ʻa e ngaahi ngāue ‘oku fai ‘e ho‘omou tamai̇́.” Pea nau pehēange kiate ia: ‟‘Oku ʻikai ko ha fānau tu‘utāmaki kimautolu. ‘Oku taha pē ‘emau Tamai̇́, ko e ‘Otuá pē.”"
        },
        {
          "number": "42",
          "text": "Pea folofola ʻa Si̇̄sū kiate kinautolu: ‟Ka ne ko e ‘Otuá hoʻomou tamai̇́, pehē ne mou mei ‘ofa kiate au. He kuo u ha‘u mei he ‘Otuá, pea ‘oku ou ‘i heni. Na‘e ‘ikai te u ha‘u ‘iate au pē, ka ko ia ia naʻá ne fekau mai aú."
        },
        {
          "number": "43",
          "text": "Ko e hā ‘oku ‘ikai ke mahino kiate kimoutolu ʻa e meʻa ʻoku ou leaʻaki̇́? Ko hono ʻuhingá pē, he ʻoku ʻikai te mou lava ke tali ʻeku akonaki̇́."
        },
        {
          "number": "44",
          "text": "Ko ho‘omou tamai̇́ ʻamoutolu, ko e tēvoló, pea ʻoku mou moʻuiʻaki pē, ʻa e fai ki he ngaahi meʻa ʻoku loto hoʻomou tamai̇́, ke fai̇́. Ko e toko taha tāmate ia, talu pē mei he kamataʻangá, pea ʻoku ʻikai te ne tuʻu ʻi he moʻoni̇́, he ʻoku ʻikai ha moʻoni ʻiate ia, Ka ne ka lea loi, ʻokú ne leaʻaki pē ʻene meʻa ʻaʻaná, he ko e loi ia, pea ko e tamai ia ‘amoutolú."
        },
        {
          "number": "45",
          "text": "Ka koeʻuhi̇̄ ʻoku ou leaʻaki ʻe au ʻa e moʻoní, ko ia, ʻoku ʻikai ai te mou tui mai kiate au."
        },
        {
          "number": "46",
          "text": "Ko hai ‘iate kimoutolu te ne lava ke fakamoʻoni ʻo kau ki ha angahala kuo u fai? Kapau ‘oku ou leaʻaki ʻa e moʻoni̇́, pea ko e hā leva ‘oku ‘ikai te mou tui mai ai kiate aú?"
        },
        {
          "number": "47",
          "text": "Ko ia ‘okú ne ʻi he ʻOtuá, ‘okú ne talangofua ki he ngaahi folofola ʻa e ʻOtuá. Ko hono ʻuhinga ia ‘oku ‘ikai te mou talangofua ai̇́, he ʻoku ʻikai te mou ʻi he ʻOtuá ʻakimoutolu.”"
        },
        {
          "number": "48",
          "text": "Pea tali ‘e he kau Siú ʻo nau pehē kiate ia: ‟Tā na‘e moʻoni pē ‘emau pehē: ko e Samēlia koe, pea ʻokú ke puke fakatēvolo.”"
        },
        {
          "number": "49",
          "text": "Pea tali ‘e Si̇̄sū: ‟‘Oku ‘ikai te u puke fakatēvolo, he ʻoku ou fakalāngilangi‘i ‘e au ‘eku Tamai̇́, ka ʻoku mou fakangalivaleʻi ʻe kimoutolu au."
        },
        {
          "number": "50",
          "text": "Pea ʻoku ‘ikai te u kumi ki ha ku lāngilangi. Ka ‘oku ‘i ai ʻa e toko taha ‘okú naʻe finangalo ke u lāngilangiʻia, pea ko ia ia ʻa e fakamāaú."
        },
        {
          "number": "51",
          "text": "Ko e moʻoni̇́ ʻeni ʻoku ou tala kiate kimoutolú, ka ai ha taha te ne tauhi ʻeku akonaki̇́, ‘e ‘ikai ʻaupito te ne mate ‘o ta‘engata.”"
        },
        {
          "number": "52",
          "text": "Ko ia, naʻe lea kiate ia ʻa e kau Siú: ‟Ko ʻeni kuo mau ʻilo ʻokú ke puke fakatēvolo. Kuo pekia ʻa ‘Ēpalahame, pea pekia foki mo e kau palōfitá, ka ko ʻeni ʻokú ke talamai ‘e koe, ʻo ka tauhi ʻe ha taha ʻeku akonaki̇́, ʻe ʻikai ʻaupito te ne aʻusia ʻa e maté, ʻo taʻengata."
        },
        {
          "number": "53",
          "text": "Ko e lahi koā koe ‘i heʻetau kui ko ‘Ēpalahamé, he kuo pekia ia, pea pekia foki mo e kau palōfitá. Ko hai koe, ʻi he anga hoʻo laú?”"
        },
        {
          "number": "54",
          "text": "Pea tali ‘e Si̇̄sū: ‟Kapau ko ‘eku fakalāngilangi‘i pē ‘e au ʻa au, tā ko e koto maumau taimi pē hoku lāngilangi̇́. Ka ko ‘eku Tamai̇́ ʻokú ne fakalāngilangiʻi aú, ʻa ia ko ē ‘oku mou pehē: ko homou ‘Otuá ia."
        },
        {
          "number": "55",
          "text": "Ka ʻoku ʻikai te mou ʻiloʻi ia, ka ʻoku ou ʻilo ʻe au kiate ia, he kapau te u pehē atu ‘oku ‘ikai te u ʻiloʻi ia, te u faitatau ai mo kimoutolu, ʻo loi. Ka ‘oku ou ʻiloʻi ʻe au ia, pea ʻoku ou tauhi ʻene folofolá."
        },
        {
          "number": "56",
          "text": "Na‘e fiefia lahi ʻa e loto ‘o ho‘omou kui ko ‘Ēpalahamé, ʻi heʻene mamata mai ki hoku taimi̇́. ʻIo, naʻá ne mamata mai ki ai ʻo ne fiefia.”"
        },
        {
          "number": "57",
          "text": "Ko ia, naʻe talaange ʻe he kau Siú kiate ia: ‟Kuo te‘eki ke ke ta‘u nimangofulu, ka kuó ke mamata koā koe kia ‘Ēpalahame?”"
        },
        {
          "number": "58",
          "text": "Pea folofola ʻa Si̇̄sū kiate kinautolu: ‟Ko e moʻoni̇́ ʻeni ʻoku tala kiate kimoutolú, na‘e te‘eki ke fanau‘i ‘a ‘Ēpalahamé, kuo u ‘osi ‘i ai au.”"
        },
        {
          "number": "59",
          "text": "Ko ia, naʻe tufi maka leva ʻa e kakai̇́ ke tolongi ʻaki ia. Ka na‘e toitoi pē ʻa Si̇̄sū, ʻo ne toki moulu atu ʻo ʻalu mei he Temipalé."
        }
      ],
      "9": [
        {
          "number": "1",
          "text": "Pea ʻi he fai atu ʻene fonongá, naʻá ne mamata ki ha tangata na‘e fanau‘i mai pē ‘oku kui."
        },
        {
          "number": "2",
          "text": "Pea ʻeke ange ‘e heʻene kau akó kiate ia: ‟Tangata‘eiki, ko e angahala ʻa hai na‘e fanau‘i mai ai ʻa e tangatá ni ‘oku kui̇́? ʻA‘ana pē, pē ko ʻene ongo mātuʻá?”"
        },
        {
          "number": "3",
          "text": "Pea tali ‘e Sīsū: ‟‘Oku ‘ikai ko ha angahala ʻa e toko tahá ni, pē ko ʻene ongo mātuá, ka koe‘uhi̇̄ ke fakahāaʻi ‘iate ia ʻa e ngaahi ngāue ʻa e ‘Otuá."
        },
        {
          "number": "4",
          "text": "Kuo pau ke tau fai ʻa e ngaahi ngāue ʻa e Toko Taha naʻá ne fekau mai aú lolotonga ʻoku kei ʻahó, he ʻoku haʻu ʻa e poʻuli̇́, ʻa ia ʻe ʻikai toe lava ai ha taha ke fai ha ngāue."
        },
        {
          "number": "5",
          "text": "Lolotonga ʻoku ou kei ‘i māmani̇́, ko e māama au ‘o māmani.”"
        },
        {
          "number": "6",
          "text": "Pea hili ʻene ngaahi lea ko iā, naʻá ne ‘a‘anu ki he kelekelé, ʻo ne ngaohiʻaki ha meʻi pelepela ʻa hono fāvai̇́, pea naʻe vali ʻaki ʻa e mata ʻo e tangata kui̇́."
        },
        {
          "number": "7",
          "text": "Pea naʻe toki folofola kiate ia: ‟‘Alu ‘o fufulu ʻa e pelepelá mei ho matá, ʻi he Vai ko Sailoamé” (ʻa ia ko hono ‘uhingá, ko e ‟Fekau atu.”) Ko ia, naʻá ne ‘alu atu ‘o fufulu ʻa e pelepelá, pea naʻe foki mai, kuo ‘ā hono matá."
        },
        {
          "number": "8",
          "text": "Pea ko hono kaungā‘api̇́ mo e kakai na‘a nau ‘ilo ʻene mo‘ui kolekole ki muʻá, naʻa nau pehē: ‟‘Ikai koā ko e tangata ʻeni na‘e faʻa kolekolé?”"
        },
        {
          "number": "9",
          "text": "Pea pehē ‘e he ni‘ihi: ‟Ko ia pē.” Kae pehē ‘e he ni‘ihi: ‟‘Oku ‘ikai ko ia. Ka ‘oku mata tatau mo e tangata ko iā.”"
        },
        {
          "number": "10",
          "text": "Pea nau pehēange kiate ia: ‟Ka na‘e anga fēfē leva ho‘o lava ‘o sió?”"
        },
        {
          "number": "11",
          "text": "Pea tali ‘e he tangatá: ‟Ko e tangata ʻoku ui ko Si̇̄sū, naʻá ne ngaohi ha me‘i pelepela ‘o vali ‘aki hoku matá, pea naʻe talamai kiate au, ʻAlu ki he Vai ko Sailoamé ‘o fufulu ai ʻa e pelepelá. Peá u ‘alu ‘o fufulu hoku matá, pea u ‘ā.”"
        },
        {
          "number": "12",
          "text": "Pea nau pehēange kiate ia: ‟Pea ko fē ʻa e tangata ko iā?”"
        },
        {
          "number": "13",
          "text": "Pea nau taki atu ʻa e tangata naʻe kui̇́, ʻo ʻave ki he kau Fālesi̇́."
        },
        {
          "number": "14",
          "text": "He tā ko e Sāpate ia ʻa ia naʻe ngaohi ai ʻe Si̇̄sū ʻa e pelepela ʻo ne fakaʻāʻaki ʻa hono matá."
        },
        {
          "number": "15",
          "text": "Ko ia, naʻe toe ‘eke ange ‘e he kau Fālesí kiate ia, pē na‘e anga fēfē ʻene toe lava ‘o sió. Pea pehē ange kiate kinautolu: ‟Na‘a ne ʻai ha me‘i pelepela ‘o vali ʻaki hoku matá, pea u fufulu ia, pea ko ʻeni kuo u ʻā.”"
        },
        {
          "number": "16",
          "text": "Ko ia, naʻe pehē ‘e ha niʻihi ʻo e kau Fālesi̇́: ‟Tā ko e tangata ko ʻeni̇́ ʻoku ‘ikai ko ʻene hokomai mei he ʻOtuá, he ‘oku ʻikai te ne tauhi ʻa e tapu ʻo e Sāpaté.”"
        },
        {
          "number": "17",
          "text": "Ko ia, naʻa nau toe pehēange ki he tangata kui̇́: ‟Ko e hā ho‘o lau ‘aʻau ki he tangata naʻá ne faka‘ā ho matá?” Pea pehēange ‘e ia: ‟Ko e palōfita ia!”"
        },
        {
          "number": "18",
          "text": "Ka na‘e ‘ikai pē ke tui ʻa e kau Siú, ki he lau, ko e tangata ia na‘e kui kimuʻá, ka kuo ʻā. Ko ia naʻa nau ui mai ʻene ongo matuʻá."
        },
        {
          "number": "19",
          "text": "Pea nau ‘eke ange kiate kinaua: ‟Ko ho‘omo tama koā eni, ʻa ia ʻoku mo pehē: na‘e fanau‘i mai ‘oku kui̇́? Na‘e anga fēfē leva ʻa e ‘ā hono matá?”"
        },
        {
          "number": "20",
          "text": "Pea tali ‘e he ongo mātu‘a ʻa e tangatá, ʻo na pehē: ‟‘Okú ma ʻilopau, ko ‘ema tamá eni. Pea ‘okú ma ‘ilopau na‘e fanau‘i mai ia ‘oku kui."
        },
        {
          "number": "21",
          "text": "Ka ko e me‘a ki he ‘ā ko ʻeni hono matá, pea mo hai naʻá ne fakaʻā hono matá, ‘oku ‘ikai ʻaupito te ma ‘ilo ‘ekimaua ki ai. Mou ‘eke ange pē ki ai, he ʻokú ne matuʻotuʻa feʻunga pē ke ne fai haʻane tali.”"
        },
        {
          "number": "22",
          "text": "Naʻe tali pehē ʻa e ongo mātu‘a ʻa e tangatá, koe‘uhi̇̄ ko ‘ena ilifia ki he kau Siú, he kuo ʻosi tuʻutuʻuni ʻe he kau Siú, ka ai ha taha te ne fakamoʻoni ko Si̇̄suú ko e Kalaisi̇́ ia, pea ʻe tuli ia mei falelotu."
        },
        {
          "number": "23",
          "text": "Pea ko e ʻuhinga ia ʻa e pehē ʻe heʻene ongo mātuʻá: ‟ʻOkú naʻe matuʻotuʻa feʻunga pē ke mou ʻeke kiate ia.”"
        },
        {
          "number": "24",
          "text": "Ko ia, naʻa nau toe ui mai ʻa e tangata naʻe kui̇́, ko hono tuʻo uá ia, pea nau pehēange kiate ia: ‟Tuku kolōlia ki he ʻOtua! He ‘oku mau ‘ilopau ko e tangatá ni ko e angahala.”"
        },
        {
          "number": "25",
          "text": "Ko ia, naʻe tali ‘e he tangatá: ‟Kapau ko ha tangata angahala ia, ʻoku ʻikai te u ʻilo ki ai. Ko e me‘a pē ‘oku ou ‘iló, naʻá ku kui, ka kuo u ‘ā.”"
        },
        {
          "number": "26",
          "text": "Ko ia, naʻa nau pehēange kiate ia: ‟Ko e hā e me‘a naʻá ne fai kiate koé? Na‘e anga fēfē ʻene fakaʻā ho matá?”"
        },
        {
          "number": "27",
          "text": "Pea naʻe tali kiate kinautolu: ‟Kuó u ‘osi talaatu kiate kimoutolu, ka ‘oku ‘ikai te mou fie fanongo ki ai. Ko e hā ‘oku mou holi ai ke u toe fakamatala atú? Kuo mou fie hoko mo kimoutolu foki ko ʻene kau ako?”"
        },
        {
          "number": "28",
          "text": "Pea nau toki leakovi kiate ia, ‘o nau pehēange: ‟Ko koe pē ‘okú ke kau heʻene kau akó. Ko e kau ako kimautolu ia ‘a Mōsese!"
        },
        {
          "number": "29",
          "text": "‘Oku mau ʻilopau naʻe folofola ʻa e ‘Otuá kia Mōsese, ka ‘oku ‘ikai te mau ‘ilo ‘kimautolu pē ko e tangata ena mei fē.”"
        },
        {
          "number": "30",
          "text": "Pea tali ʻe he tangatá, ʻo ne pehē kiate kinautolu: ‟Ko e toki me‘a faikehe ia. ‘Oku ‘ikai te mou ‘ilo pē ko e tangata ia mei fē, ka naʻá ne fakaʻā ʻe ia hoku matá."
        },
        {
          "number": "31",
          "text": "‘Oku tau ‘ilo kotoa pē ‘oku ‘ikai ke fanongo ʻa e ‘Otuá ki ha angahala, ka ʻoka lotu ʻa e faʻahinga ‘oku ‘apasia kiate ia mo fai hono finangaló, ʻokú ne fanongo ki ai̇."
        },
        {
          "number": "32",
          "text": "Talu ʻa e tupu ‘a māmani, mo e te‘eki ke tau fanongo kuo fakaʻā ha taha na‘e fanau‘i mai ‘oku kui."
        },
        {
          "number": "33",
          "text": "Kapau na‘e ‘ikai ko e tangata ʻeni mei he ‘Otuá, ‘e ‘ikai te ne lava ke fai ha me‘a ‘e taha.”"
        },
        {
          "number": "34",
          "text": "Pea nau tali kiate ia ʻo pehē: ‟Naʻe fanauʻi pē koe, ko e angahala. ʻOku anga fēfē ai hoʻo ʻai ke faiakonaki mai kiate kimautolu.” Pea nau tuli ia kituʻa mei he falelotú."
        },
        {
          "number": "35",
          "text": "Pea fanongo ‘a Si̇̄sū kuo nau tuli ia kituʻá, pea naʻe maʻu ʻa e tangatá, ʻo ne pehēange kiate ia: ‟‘Okú ke tui ki he Foha ʻo e Tangatá?”"
        },
        {
          "number": "36",
          "text": "Pea tali ʻe he tangatá ʻo ne pehē: ‟He ko hai ia, ʻEiki, koeʻuhi̇̄ ka u tui leva ki ai.”"
        },
        {
          "number": "37",
          "text": "Pea folofola ‘a Si̇̄sū kiate ia: ‟Kuó ke ‘osi mamata ki ai, he ko ia ia ‘okú ke lolotonga talanoa mo iá.”"
        },
        {
          "number": "38",
          "text": "Pea lea ai ʻa e tangatá: ‟‘Eiki, ‘oku ou tui atu,” pea naʻe tūʻulutui ʻo lotu kiate ia."
        },
        {
          "number": "39",
          "text": "Pea folofola ‘a Sīsū: ‟Ko e fai fakamaaú, naʻe ʻuhinga ai ʻeku hokomai ʻaʻaku ki he maama ko eni̇́, koeʻuhi̇̄ ke ʻā ʻa e mata ʻo e kui̇́, kae hoko ‘o kui ʻa e kakai ‘oku ʻā.”"
        },
        {
          "number": "40",
          "text": "Naʻe fanongo ai ha niʻihi ʻo e kau Fālesi̇́, pea nau pehēange kiate ia: ‟ʻA ia, ʻoku mau kui mo kimautolu foki?”"
        },
        {
          "number": "41",
          "text": "Pea folofola ʻa Si̇̄sū: ‟Kapau na‘a mou kui, naʻe ʻikai haʻamou angahala; ka ko ʻeni ‘oku mou lau ‘oku mou lava ‘o sio, pea tā ‘oku nofomaʻu pē hoʻomou angahalá.”"
        }
      ],
      "10": [
        {
          "number": "1",
          "text": "‟Ko e moʻoni̇́ ʻeni ‘oku ou talaatu kiate kimoutolú, ko ia ʻe ʻikai ke hū ki he lotoʻā sipi̇́ ʻi he matapaá kae kaka mai ia mei ha feituʻu kehé, ko e toko taha ko iā, ko e kaihaʻa mo kākā."
        },
        {
          "number": "2",
          "text": "Ko ia ʻoku hū he matapā ‘o e loto‘ā sipi̇́, ko e tauhi ia ʻo e fanga sipi̇́."
        },
        {
          "number": "3",
          "text": "‘Oku fakaava ʻe he leʻo matapaá ki he toko taha ko iā, pea ʻoku fakaongo ʻa e fanga sipi̇́ ki hono leʻó. ‘Okú naʻe ui mai ʻene fanga sipi̇ ʻaʻaná ʻaki honau taki taha hingoa, pea naʻe toki tataki atu kinautolu ki tuʻaʻā."
        },
        {
          "number": "4",
          "text": "Ka ‘osi leva ʻene fakahū kotoa atu kinautolu ki tuʻá, ʻokú ne mu‘omu‘a atu ‘iate kinautolu ka nau muimui atu, he ʻoku nau ‘ilo hono le‘ó."
        },
        {
          "number": "5",
          "text": "Ka ʻe ‘ikai te nau muimui ki ha taha kehe, ka te nau hola meiate ia, he ‘oku ‘ikai te nau maheni mo hono leʻó.”"
        },
        {
          "number": "6",
          "text": "Naʻe fai ʻe Si̇̄sū ʻa e tala fakatātā ko ʻeni̇́ kiate kinautolu, ka na‘e ‘ikai ke mahino kiate kinautolu ʻa e meʻa naʻá ne tala kiate kinautolú."
        },
        {
          "number": "7",
          "text": "Ko ia, naʻá ne toe folofola kiate kinautolu: ‟Ko e mo‘oni̇́ ʻeni ‘oku ou tala kiate kimoutolú, Ko au ʻa e matapā ‘oku hū ai ʻa e fanga sipi̇́ ki he loto‘ā sipi̇́."
        },
        {
          "number": "8",
          "text": "Ko kinautolu kotoa pē na‘e muʻomu‘a mai ‘iate aú, ko e kau kaiha‘a kinautolu mo e kau kākā, pea na‘e ‘ikai ke fakaongo ʻa e fanga sipi̇́ ki honau le‘ó."
        },
        {
          "number": "9",
          "text": "Ko au ko e matapā, ka ai ha taha ʻe hū atu ʻiate au, ʻe fakamo‘ui ʻa e toko taha ko iā, pea te ne hū atu, mo hū mai ʻo kaikai ʻi ha ngaahi feitu‘u laumaʻuiʻui."
        },
        {
          "number": "10",
          "text": "Ko e kaihaʻá, ʻoku haʻu pē ia ke kaiha‘a, mo tāmate, mo faka‘auha. Ka naʻá ku ha‘u aú ke mou ma‘u ʻa e mo‘ui̇́, pea mou maʻu ia ‘o lahi ʻaupito."
        },
        {
          "number": "11",
          "text": "Ko au ko e tauhisipi lelei̇́. Pea ko e tauhisipi̇ lelei̇́, ʻokú ne tuku ʻene moʻui̇́ ke mole ko e fetongi ʻo e fanga sipi̇́."
        },
        {
          "number": "12",
          "text": "Kapau ko ha tauhisipi ngāue totongi, ‘oku ‘ikai hangē ia ko e tauhisipi ʻoku ʻaʻana tonu ʻa e fanga sipi̇́. He ka sio atu ia ‘oku ha‘u ha ulofi, ʻe hola leva ia kae li̇̄ ʻaki ʻa e fanga sipi̇́. Pea ʻoku ‘ohofi ʻa e fanga sipi̇́ ʻe he ulofi̇́ ‘o naʻe veteveteki."
        },
        {
          "number": "13",
          "text": "ʻOku hola ʻa e tauhisipi ngāue totongi̇́, he ‘oku ‘ikai ke ne ongoʻi ʻe ia ʻa e fanga sipi̇́."
        },
        {
          "number": "14",
          "text": "Ko au ʻa e tauhisipi lelei̇́, he ʻoku ou ʻilo ʻe aʻu ‘eku fanga sipi̇́, pea ‘oku ʻilo foki au ʻe he‘eku fanga sipi̇́."
        },
        {
          "number": "15",
          "text": "Hangē tofu pē ʻoku ʻilo au ʻe he Tamai̇́ pea mo ʻeku ʻilo ʻe au ʻa e Tamai̇́, pehē foki ʻeku tuku ʻeku moʻui̇́ ke mole ko e fetongi ʻo e fanga sipi̇́."
        },
        {
          "number": "16",
          "text": "Pea ʻoku ‘i ai mo ‘eku fanga sipi kehe, kuo te‘eki ke fakahū mai ki he loto‘ā ko eni̇́. Pea kuo pau ke u fakahū mai mo kinautolu foki, he te nau fakaongo mo kinautolu ki hoku le‘ó, pea ‘e taha pē ʻa e tākanga sipi̇́, pea taha pē mo e tauhisipi̇́."
        },
        {
          "number": "17",
          "text": "Ko e ʻuhinga ia ʻa e ‘ofa ʻa e Tamai̇́ kiate aú koeʻuhi̇̄ ko ‘eku fie tuku ‘eku mo‘ui̇́ ke mole ka u toe ma‘u mai ia."
        },
        {
          "number": "18",
          "text": "‘Oku ‘ikai ke toʻo ia ‘e ha taha meiate au, ka ko hoku loto pē ke u foaki ‘eku mo‘ui̇́. ‘Oku ou maʻu pē ʻa e mafai ke foaki ‘eku mo‘ui̇́, pea u toe ma‘u pē mo e mafai ke fakafoki mai ia. Ko e fatongia ia kuo tuku mai ‘e he‘eku Tamai̇́ kiate au.”"
        },
        {
          "number": "19",
          "text": "Pea toe hoko ha fakafaʻafaʻahi ʻi he kau Siú koe‘uhi̇̄ ko e ngaahi lea ko ʻeni ‘a Sīsuú."
        },
        {
          "number": "20",
          "text": "He na‘e pehē ‘e hanau tokolahi: ‟ʻOkú naʻe puke fakatēvolo, pea ‘oku hē hono ʻatamai̇́. ‘Oua ‘e fai ha tui ki ai.”"
        },
        {
          "number": "21",
          "text": "Kae pehē ‘e he ni‘ihi: ‟He ‘e lava fēfē ke lea pehē ha taha kuo puke fakatēvolo? ‘E lava koā ‘e ha taha pehē ke fakaʻā ʻa e mata ʻo ha taha kui?”"
        },
        {
          "number": "22",
          "text": "Pea naʻe hokosia ʻa e Kātoanga Fakamanatu ‘o hono Huufifoʻou ʻo e Temipalé ʻi Selusalema. Pea ko e faʻahitaʻu momokó ia."
        },
        {
          "number": "23",
          "text": "Pea fou atu ‘a Si̇̄sū ʻi he ʻaho ‘e taha he feituʻu ʻo e Temipalé na‘e ui ko e Fakafaletolo ‘o Solomoné;"
        },
        {
          "number": "24",
          "text": "Ko ia, naʻe fakatahataha mai ha kau Siu kiate ia, ʻo nau ‘eke ange: ‟Talamai angé ke mahinó pē ko e Mi̇̄saiá koe pē ‘ikai. Me‘a ni̇́ te ke tuku ai pē ke mau veiveiua?”"
        },
        {
          "number": "25",
          "text": "Pea pehēange ‘e Si̇̄sū: ‟Naʻá ku ‘osi talaatu pē kiate kimoutolu, ka ʻoku ‘ikai te mou fie tui kiate au. Ko e ngaahi ngāue ‘oku ou fai ʻi he huafa ʻo ʻeku Tamai̇́, ko ia ia ʻoku fakamo‘oni kiate aú."
        },
        {
          "number": "26",
          "text": "Ka ‘oku ‘ikai te mou tui mai kiate aú koeʻuhi̇̄ ‘oku ‘ikai ko ‘eku fanga sipi kimoutolu."
        },
        {
          "number": "27",
          "text": "Ko ‘eku fanga sipi̇́, ‘oku nau fanongo ki hoku le‘ó, pea ʻoku ou ‘ilo ‘e au kinautolu, he ʻoku nau muimui kiate au."
        },
        {
          "number": "28",
          "text": "Pea ʻoku ou ‘oange ma‘anautolu ʻa e mo‘ui ta‘engatá pea ʻe ʻikai ʻaupito te nau ʻauha ‘o ta‘engata, he ʻe ‘ikai lava ‘e ha taha ‘o hamusi kinautolu meiate au."
        },
        {
          "number": "29",
          "text": "Ko ‘eku Tamai̇́, ʻa ia naʻá ne foaki kotoa mai kinautolu kiate aú, ‘oku mafai lahi ange ia ‘i ha toe taha. Ko ia, ʻe ‘ikai lava ʻe ha taha ke hamusi kinautolu mei he nima ʻo e Tamai̇́."
        },
        {
          "number": "30",
          "text": "Ko e Tamai̇́ mo au, ‘okú ma taha pē.”"
        },
        {
          "number": "31",
          "text": "Pea toe tufi maka mai ʻa e kakai̇́ ke tolongi ‘aki ‘a Si̇̄sū."
        },
        {
          "number": "32",
          "text": "Ka naʻe talaange ‘e Si̇̄sū kiate kinautolu: ‟Kuo u fakahāaʻi kiate kimoutolu ʻa e ngaahi ngāue lelei mei he Tamai̇́. Ko e hā ʻa e meʻa ‘oku ‘ai ai ke mou tolongi aú?”"
        },
        {
          "number": "33",
          "text": "Pea tali kiate ia ʻe he kau Siú: ‟‘Oku ‘ikai ko ‘emau teu tolongi koé ko ha lelei naʻá ke fai. Ko ‘emau teu tolongi koé koe‘uhi̇̄ ko ho‘o lea fieʻotuá. He ko e tangata pē koe, ka kuó ke lau ko e ‘Otuá koe.”"
        },
        {
          "number": "34",
          "text": "Pea folofola ‘a Si̇̄sū kiate kinautolu: ‟‘Ikai kuo tohi he Tohitapú, ʻOkú ou lau ko e ngaahi ‘otua kimoutolu?"
        },
        {
          "number": "35",
          "text": "Kapau ‘oku ui ‘e he ‘Otuá ʻa e kakai naʻá ne tuku ki ai ʻa e folofolá, ko e ngaahi ‘otua, pea ʻoku ʻikai lava ʻe ha taha ke fakahalaʻi ʻa e Tohitapú."
        },
        {
          "number": "36",
          "text": "Fēfē leva ai ʻa e toko taha naʻe fakatāpui ʻe he Tamai̇́ pea naʻe toki fekau mai ki māmani̇́? Ko e hā ʻoku mou tukuakiʻi ai au, ʻoku ou leafieʻotuá, heʻeku pehē: Ko e ʻAlo au ʻo e ʻOtuá?"
        },
        {
          "number": "37",
          "text": "Kapau ʻoku ‘ikai ko e ngāue ia ‘a ʻeku Tamai̇́ ʻoku ou fai̇́, pea ‘oua te mou tui mai kiate au."
        },
        {
          "number": "38",
          "text": "Ka ʻokapau ʻoku ou fai ʻa e ngaahi meʻa pē ko iā, neongo ʻoku ʻikai te mou tui mai kiate au, pea mou tui pē ā ki he ngaahi meʻa ʻoku ou fai̇́, koeʻuhi̇̄ te mou toki ‘ilo ai ‘oku nofoʻia au ʻe he Tamai̇́, pea ʻoku ou nofomaʻu ʻi he Tamai̇́.”"
        },
        {
          "number": "39",
          "text": "Pea toe feinga ʻa e kakai ke ala fakamālohi kiate ia, ka naʻe ʻikai te nau lava ʻo puke ia."
        },
        {
          "number": "40",
          "text": "Pea toe ‘alu ia ki he kauvai ‘o e Vaitafe ko Soatani̇́, ki he feitu‘u na‘e fai papitaiso ai ‘a Sione kimu‘a atú, ʻo ne nofo ai."
        },
        {
          "number": "41",
          "text": "Pea holo mai ha fuʻu kakai tokolahi kiate ia, ʻo nau pehē: ‟Neongo na‘e ‘ikai ke fai ʻe Sione ha mana fakaofo, ka ko ʻene fakamatala kotoa pē ‘o kau ki he tangatá ni, ʻoku mo‘oni.”"
        },
        {
          "number": "42",
          "text": "Pea na‘e tui ai kia Si̇̄sū ha tokolahi he kakai ʻo e feituʻu ko iā."
        }
      ],
      "11": [
        {
          "number": "1",
          "text": "Pea naʻe ‘i ai ha tangata ko Lāsalosi he kolo ko Pētani̇́, ʻa e kolo na‘e nofo ai ʻa Mele mo hono tokouá, ko Māʻata"
        },
        {
          "number": "2",
          "text": "Ko Mele ko iā, ʻa ē naʻe puke hono tuongaʻane ko Lāsalosi̇́, ko ia naʻá ne tākai lolo ʻa e ‘Eiki̇́ mo holo ʻaki hono lou‘ulú ‘a hono va‘é."
        },
        {
          "number": "3",
          "text": "Ko ia naʻe fekau atu ʻe he ongo tuofāfiné kia Si̇̄sū, ʻo na pehē kiate ia: ‟‘Eiki, ko eni, ko ho kaumeʻá, ‘a Lāsalosi, ‘oku siʻi puke.”"
        },
        {
          "number": "4",
          "text": "Pea ʻi he fanongo ki ai Sīsuú, naʻá ne folofola: ‟Ko e mahaki ko eni̇́, ‘e ‘ikai te ne mate ai. Ka koeʻuhi̇̄ ke fakalāngilangi‘i ai ʻa e ‘Otuá, peá ke fakalāngilangiʻi foki ʻa e ʻAlo ʻo e ʻOtuá, ʻiate ia.”"
        },
        {
          "number": "5",
          "text": "Pea naʻe ‘ofa ‘a Si̇̄sū ‘ia Mā‘ʻata mo hono tokouá, pea mo Lāsalosi foki."
        },
        {
          "number": "6",
          "text": "Ko ia, ʻi heʻene fanongo ʻoku puke iá, naʻá ne nofo atu pē ʻi he feitu‘u naʻá ne ʻi ai̇́, ‘i ha toe ʻaho ‘e ua."
        },
        {
          "number": "7",
          "text": "Kae hili ʻa e meʻa ko iā, naʻá ne toki folofola ki heʻene kau akó: ‟Tau toe foki ki Siutea.”"
        },
        {
          "number": "8",
          "text": "Pea pehēange ‘e heʻene kau akó kiate ia: ‟Tangata‘eiki, ko ʻeni naʻe toki ʻosi pē ʻa e feinga ʻa e kau Siú ke tolomaka‘i koe, pea ko e hā hono ‘uhinga hoʻo toe foki ki ai̇́?”"
        },
        {
          "number": "9",
          "text": "Pea folofola ʻa Si̇̄sū: ‟‘Ikai ‘oku houa ‘e hongofulumāua ‘a e ʻahó? Kapau ʻe ʻalu holo ha taha he taimi ʻahó, ‘e ʻikai te ne humu, he ʻokú ne mamata ki he maamaʻanga ʻo māmani."
        },
        {
          "number": "10",
          "text": "Ka ʻoka ‘alu holo ha taha he poʻuli̇́, te ne humu. He ‘oku ‘ikai ha maamaʻanga ʻiate ia.”"
        },
        {
          "number": "11",
          "text": "Naʻá ne folofolaʻaki ʻa e ngaahi meʻa ko iā, pea hili iá pea naʻe toki pehēange kiate kinautolu: ‟Ko hotau kaume‘a ko Lāsalosi̇́, kuó ne mohe, ka ko ‘eku ‘alu atu ʻeni ke fafangu ia.”"
        },
        {
          "number": "12",
          "text": "Ko ia naʻe pehēange ʻe heʻene kau akó kiate ia: ‟ʻEiki, kapau ‘okú ne mohe, te ne moʻui ai.”"
        },
        {
          "number": "13",
          "text": "Ka ko e folofola ‘a Sīsuú, naʻe kau ki heʻene pekiá, kae pehē ‘e he kau akó, ko ʻene ʻuhingá, ‘oku mohe pē ia."
        },
        {
          "number": "14",
          "text": "Ko ia, naʻe toki folofola ʻa Si̇̄sū ʻo fakamahino kiate kinautolu: ‟Ko Lāsalosi̇́, kuo pekia."
        },
        {
          "number": "15",
          "text": "Ka ‘oku ou fiefia ‘i he ʻikai te u ʻi ai̇́ koeʻuhi̇̄ ko kimoutolu, ke mou tui ai. Ka tau ō ā ki ai.”"
        },
        {
          "number": "16",
          "text": "Ko ia, naʻe pehēange ‘e Tōmasi (‘a ē na‘e ui ko Titimasi̇́) ki he toenga ʻo e kau akó: ‟Tau ō mo kitautolu foki, koeʻuhi̇̄ ke tau mate fakataha mo ia.”"
        },
        {
          "number": "17",
          "text": "Ko ia, ʻi he a‘u atu ‘a Sīsuú, naʻá ne ʻilo ai, tā kuo ʻosi ha ʻaho ʻe fā, hono tanu ‘o Lāsalosi̇ ʻi he fonualotó."
        },
        {
          "number": "18",
          "text": "Pea naʻe ofi pē ʻa Pētani ki Selusalemá, he ko hono mamaʻó, naʻe feʻunga nai mo e kilomita ʻe tolu."
        },
        {
          "number": "19",
          "text": "Pea kuo tokolahi ʻa e kau Siu naʻe omi kia Mele mo Maʻata, ko ʻenau fie kaungāmamahi mo kinaua, ‘i he mole hona tuongaʻané."
        },
        {
          "number": "20",
          "text": "Pea ʻi he fanongo leva ‘a Mā‘ʻata kuo meʻa mai ‘a Sīsuú, naʻá ne ʻalu atu ke fakafe‘iloaki kiate ia. Ka ko Mele, naʻá ne nofo pē ‘i fale."
        },
        {
          "number": "21",
          "text": "Pea pehēange ‘e Māʻata kia Si̇̄sū: ‟‘Eiki, kapau naʻá ke ‘i heni, na‘e ‘ikai ke mei pekia siʻoku tuongaʻané!"
        },
        {
          "number": "22",
          "text": "Ka neongo iá, ‘oku ou ‘iloʻi pē ‘e au, ko e hā pē ha me‘a te ke kole ki he ʻOtuá, ʻe foaki atu ia maʻau ʻe he ʻOtuá.”"
        },
        {
          "number": "23",
          "text": "Pea folofola ʻa Si̇̄sū kiate ia: ‟ʻE toetuʻu ho tuongaʻané.”"
        },
        {
          "number": "24",
          "text": "Pea pehēange ‘e Ma‘ata kiate ia: ‟‘Oku ou ʻiloʻi pē, te ne toetuʻu ʻi he ʻaho fakamui̇́.”"
        },
        {
          "number": "25",
          "text": "Pea folofola ‘a Si̇̄sū kiate ia: ‟Ko au pē ko e toetuʻu mo e mo‘ui. Ko ia ʻe tui kiate aú, neongo te ne mate, ka te ne toe moʻui."
        },
        {
          "number": "26",
          "text": "Pea ko ia kotoa pē ʻe moʻui mo tui kiate aú, ʻe ʻikai ʻaupito te ne mate ʻo taʻengata. ‘Okú ke tui ki he meʻa ni?”"
        },
        {
          "number": "27",
          "text": "Pea naʻa ne pehē ange kiate ia: ‟‘Io, ‘Eiki! ‘Oku ou tui ko e Mi̇̄saiá koe, ko e ‘Alo ‘o e ‘Otuá, ʻa ia naʻe pau ke hokomai ki māmani̇́.”"
        },
        {
          "number": "28",
          "text": "Pea hili ʻene lea ko iā, pea naʻe ʻalu atu ‘o ui mai hono tokouá, ko Mele, ʻo ne fafana kiate ia ʻo pehē: ‟Ko e Tangata‘eiki̇́ eni, kuo meʻa mai, pea ‘okú ne fiemaʻu koe.”"
        },
        {
          "number": "29",
          "text": "Pea ʻi heʻene fanongo ki he meʻa ko iā, naʻá ne tu‘u hake leva ‘o fakatovave atu ke ʻalu kiate ia."
        },
        {
          "number": "30",
          "text": "Pea kuo teʻeki ke aʻu atu ‘a Si̇̄sū ki he koló, ka naʻá ne kei ‘i he feitu‘u naʻá na fe‘iloaki ai mo Mā‘atá."
        },
        {
          "number": "31",
          "text": "Ko ia, ko e kau Siú, ʻa ia naʻa nau nofo fakataha mo ia ʻi he falé, ko e kaungāmamahi mo iá, na‘a nau fakatokanga‘i ʻa e fakavave atu ʻa Mele mei falé, pea nau tutuʻu hake ʻo ʻalu atu, ʻo nau muimui kiate ia, he naʻa nau pehē: ko ʻene ʻalu atu ki he fonualotó, ke tangi ai."
        },
        {
          "number": "32",
          "text": "Ko ia, ʻi he aʻu atu ‘a Mele ki he feitu‘u na‘e ‘i ai ‘a Sīsuú, naʻá ne mamata kiate ia ʻo ne tū‘ulutui atu ki hono va‘é, ʻo ne pehē kiate ia: ‟‘Eiki, kapau pē naʻá ke ‘i heni, pehē na‘e ‘ikai ke pekia siʻoku tuongaʻané.”"
        },
        {
          "number": "33",
          "text": "Pea ʻi he meʻa atu Si̇̄sū ki heʻene tangi̇́ pea mo e fetāngihi ʻa e kau Siu na‘e omi fakataha mo iá, na‘e tangi hono laumālié ʻo ne mamahi ʻaupito ʻiate ia."
        },
        {
          "number": "34",
          "text": "Pea naʻe folofola: ‟Ko e fē ʻa e feitu‘u naʻa mou tanu ai iá?”"
        },
        {
          "number": "35",
          "text": "Naʻe tutulu ‘a Si̇̄sū."
        },
        {
          "number": "36",
          "text": "Ko ia naʻe pehē ‘e he kau Siú: ‟Vakaiangeā ki he lahi ʻene ‘ofa kiate iá.”"
        },
        {
          "number": "37",
          "text": "Kae pehē ‘e he ni‘ihi ʻo kinautolu: ‟‘Ikai ʻoku mafai ʻe he Toko Taha naʻá ne faka‘ā ʻa e kui̇́, ke ne ta‘ofi foki ʻa e tangatá ni, mei haʻane pekia?”"
        },
        {
          "number": "38",
          "text": "Ko ia, naʻe toe tangi ʻa e loto ʻo Si̇̄suú, pea naʻe ‘alu leva ki he fonualotó."
        },
        {
          "number": "39",
          "text": "Pea folofola ‘a Si̇̄sū: ‟Mou to‘o ʻa e fuʻu maká.” Ka naʻe talaange ‘e Māʻata, ʻa e tuofefine ʻo ia kuo pekiá: ‟‘Eiki, kuo ʻi ai hono anga, he ko hono ʻaho fā ʻeni ai.”"
        },
        {
          "number": "40",
          "text": "Pea folofola ʻa Si̇̄sū kiate ia: ‟‘Ikai naʻá ku talaatu kiate koe, kapau te ke tui, te ke mamata ki he lāngilangi ‘o e ‘Otuá?”"
        },
        {
          "number": "41",
          "text": "Ko ia, naʻa nau to‘o ʻa e maká. Pea toki hanga hake ‘a e fofonga ʻo Si̇̄sū ki langi, ‘o ne folofola: ‟ʻE Tamai, ʻoku ou fakafetaʻi kiate koe, ʻi ho‘o tali ‘eku lotú."
        },
        {
          "number": "42",
          "text": "He ʻoku ou ʻilo, ʻokú ke tali ma‘u pē ‘eku lotú, ka ʻoku ou lea atú, ko e meʻa ʻi he fuʻu kakai ʻoku tutuʻu takai ko eni̇́, koeʻuhi̇̄ ke nau tui ko koe ia naʻá ke fekau mai aú.”"
        },
        {
          "number": "43",
          "text": "Pea ‘i heʻene folofola pehē: naʻá ne kalanga leʻolahi atu: ‟‘E Lāsalosi, hūmai kitu‘a.”"
        },
        {
          "number": "44",
          "text": "Pea hū mai leva kitu‘a ʻa e tangata naʻe pekiá, ‘oku kei haʻiʻaki ʻa e kafa hono vaʻé mo hono nimá, pea kei haʻi mo hono matá foki ʻaki ha konga tupenu."
        },
        {
          "number": "45",
          "text": "Ko ia, ko e tokolahi ʻo e kau Siu naʻe haʻu ke kaungā kaungā mamahi mo Melé, na‘a nau mamata tonu he me‘a na‘e fai ʻe Si̇̄suú, pea nau tui ai kiate ia."
        },
        {
          "number": "46",
          "text": "Ka naʻe ō hanau ni‘ihi ki he kau Fālesi̇́, ‘o tala kiate kinautolu ʻa e me‘a na‘e fai ‘e Sīsuú."
        },
        {
          "number": "47",
          "text": "Ko ia, naʻe ui ‘e he kau Fālesi̇́ mo e kau taula‘eiki lahi̇́ ha fakataha ʻa e Fakamaauʻanga faka-Siú, ‘o nau fehu‘i ai: ‟Ko e hā ha‘atau me‘a ‘e fai̇́, he ko e tangata ko eni̇́, kuo lahi ʻa e ngaahi ngāue mana kuó ne fai̇́?"
        },
        {
          "number": "48",
          "text": "Kapau te tau tuku ai pē ia ke pehē: ʻe faifai pea tui ʻa e kakai kotoa pē kiate ia, pea ʻe haʻu ʻa e kau Lomá ‘o faka‘auha fakataha pē hotau fonuá mo hotau puleʻangá.”"
        },
        {
          "number": "49",
          "text": "Pea ko honau toko taha, ko Kaiafasi, ko e taulaʻeiki lahi ia he ta‘u ko iā, naʻá ne pehē kiate kinautolu: ‟ʻOku ‘ikai te mou ‘ilo ʻe kimoutolu ha me‘a ʻe taha."
        },
        {
          "number": "50",
          "text": "Kuo te‘eki koā ke mou fakakaukau, ‘oku sai ange kiate kimoutolu ke mate ha toko taha maʻae kakai̇́, ‘i hano faka‘auha kotoa hotau puleʻangá?”"
        },
        {
          "number": "51",
          "text": "Ka na‘e ‘ikai ko ‘ene leá meiate ia pē, ka koeʻuhi̇̄ ko e Taula‘eiki Lahi ia he ta‘u ko iā, naʻá ne kikiteʻi ‘a e teu ke pekia ‘a Si̇̄sū maʻae puleʻangá."
        },
        {
          "number": "52",
          "text": "Ka na‘e ‘ikai koeʻuhi̇̄ ko e puleʻangá pē ka ko e meʻa ʻi he fānau kotoa ʻa e ‘Otuá, ‘a ia kuo movetevete holo ‘i māmani, ke fakatahatahaʻi kinautolu ke nau taha."
        },
        {
          "number": "53",
          "text": "Pea talu ai pē mei he ʻaho ko iā, mo ʻenau fa‘ufa‘u ke tāmateʻi ia."
        },
        {
          "number": "54",
          "text": "Ko ia, na‘e ‘ikai ke toe fononga tau‘atāina holo ‘a Si̇̄sū ‘i Siutea, ka naʻá ne ‘alu atu ki he feituʻu ʻutá, ofi atu ki he toafá, ki ha kolo naʻe ui ko ʻIfalemi, ‘o ne nofo ai mo ‘ene kau akó."
        },
        {
          "number": "55",
          "text": "Pea ʻi he ofi ʻa e Kātoanga Pāsova ʻa e kau Siú, naʻe ʻalu hake ha tokolahi mei ʻuta ki Selusalema, ke kau he ouau fakamaʻa na‘e fai, ko e teu ki he kātoanga ko iā."
        },
        {
          "number": "56",
          "text": "Pea na‘a nau kumi holo ‘a Si̇̄sū, ʻi heʻenau fakataha atu ki he Temipalé, ʻo nau fe‘ekenaki: ‟Ko e hā haʻamou lau, ʻoku mou pehē te ne ha‘u ki he kātoangá?”"
        },
        {
          "number": "57",
          "text": "He kuo fekau ‘e he kau taula‘eiki lahi̇́ mo e kau Fālesi̇́, ka faifai pea ‘ilo ʻe ha taha ʻa e feitu‘u ‘oku ʻi ai ‘a Sīsuú, pea fakahā ange kiate kinautolu, ka nau puke ia ‘o fakahū pili̇̄sone."
        }
      ],
      "12": [
        {
          "number": "1",
          "text": "Ko ia, ʻi he toe ʻa e ʻaho ‘e ono ki he Kātoanga Pāsová, naʻá ne ʻalu atu ki Pētani, ʻa e feituʻu naʻe nofo ai ʻa Lāsalosi̇́, ‘a ia na‘e fokotu‘u ‘e Si̇̄sū mei he pekiá."
        },
        {
          "number": "2",
          "text": "Pea naʻa nau teuteu ai ha meʻatokoni efiafi ma‘ana. Pea ko Māʻata, naʻá ne tokangaʻi ʻa e tēpilé, ka ko Lāsalosi, ko e taha ia he faʻahinga na‘e tokoto mo Si̇̄sū ʻi he kai̇́."
        },
        {
          "number": "3",
          "text": "Ko ia, naʻe to‘o mai ‘e Mele ha hina lolo, ko e na‘ati mahuʻinga, ‘o ne tākai ʻaki ʻa e va‘e ‘o Sīsuú, pea ne toki holoholo ʻaki ia hono lou‘ulú. Pea naʻe ‘alaha ʻa e loló ʻi he kotoa ʻo e falé."
        },
        {
          "number": "4",
          "text": "Pea lea ki ai ʻa Siutasi ‘Isikāliote, ko e taha ʻo ʻene kau akó, ʻa e tangata na‘e ‘amanaki ke ne lavaki‘i iá,"
        },
        {
          "number": "5",
          "text": "‟Ko e hā naʻe ʻikai ke fakatau atu ai ʻa e loló, ke ma‘u ai ha pa‘anga ‘e tolungeau ke foaki maʻae masivá.”"
        },
        {
          "number": "6",
          "text": "Ka naʻe ʻikai ko ʻene lea peheé, ko haʻane ‘ofa mo‘oni ki he masivá, ka koeʻuhi̇̄ ko e kaiha‘a ia, he ko ia ia naʻá ne tauhi ‘enau kato pa‘angá, pea naʻá ne faʻa kaihaʻa pē mei he paʻanga naʻe tuku ai̇́."
        },
        {
          "number": "7",
          "text": "Ko ia, naʻe folofola ʻa Si̇̄sū: ‟Tuku pē ʻa e fefiné, he kuó ne tauhi mai ia, ke fai ʻaki hoku teuteú, ki he ʻaho ‘e tanu ai aú."
        },
        {
          "number": "8",
          "text": "He ko e kau masivá, te mou nofo ma‘u pē mo kinautolu, ka he‘ikai te mou nofo ma‘u ai pē mo au.”"
        },
        {
          "number": "9",
          "text": "Ko ia, naʻe fanongo ʻa e tokolahi ʻo e kau Siú, ‘oku ‘i he feituʻu ko iā ‘a Si̇̄sū, pea nau ō hake ki ai, ʻo ʻikai koeʻuhi̇̄ ko Si̇̄sū pē, ka na‘a nau fie sio foki kia Lāsalosi, ʻa ia kuó ne fokotu‘u mei he maté."
        },
        {
          "number": "10",
          "text": "Pea alēlea leva ʻa e kau taulaʻeiki lahi̇́ ke tāmate‘i foki mo Lāsalosi."
        },
        {
          "number": "11",
          "text": "He ko e meʻa ʻiate iá, kuo tafoki mai ai ha kau Siu tokolahi ‘o tui kia Si̇̄sū."
        },
        {
          "number": "12",
          "text": "ʻI he ʻaho hono hokó, ko e fuʻu kakai tokolahi naʻe omi ki he Pāsová, naʻa nau fanongo kuo ha‘u ‘a Si̇̄sū ki Selusalemá,"
        },
        {
          "number": "13",
          "text": "ʻO nau tā mai ha ngaahi va‘a paame pea nau ō atu mo ia ke fakafeʻiloaki kiate ia, pea nau kalakalanga,"
        },
        {
          "number": "14",
          "text": "Pea maʻu ‘e Si̇̄sū ha kiʻi ‘asi, ʻo ne heka ki ai, ‘o hangē pē ko e lau ‘a e Tohitapú,"
        },
        {
          "number": "15",
          "text": "‟‘Oua ‘e manavahē, taʻahine Saione!"
        },
        {
          "number": "16",
          "text": "Ko e ngaahi me‘a ko eni̇́, na‘e ‘ikai ke mahino leva ki heʻene kau akó, ʻi he taimi ko iā, ka ʻi he hili hono fakalāngilangi‘i ‘o Sīsuú, pea nau toki manatu‘i tā ko e ngaahi me‘a ʻeni na‘e hikitohi ʻo kau kiate iá, pea kuo nau fai pē kiate ia, ʻa e ngaahi meʻa ko iā."
        },
        {
          "number": "17",
          "text": "Ko ia, ko e kakai tokolahi, ʻa ē naʻa nau ʻi ai tonu ʻi heʻene ui ‘a Lāsalosi ke hūmai mei he fonualotó, ʻa ʻene fokotuʻu ia mei he pekiá, naʻa nau kei talanoaʻi ia."
        },
        {
          "number": "18",
          "text": "Pea koeʻuhi̇̄ ko e meʻa ko iā, naʻe fie feʻiloaki mo ia ʻa e fuʻu kakai̇́, he kuo nau fanongo, ko e tangata ia naʻá ne fai ʻa e maná."
        },
        {
          "number": "19",
          "text": "Ko ia, ko e kau Fālesi̇́ naʻa nau fepehēʻaki: ‟Mou vakai ange ā, kuo ʻikai ʻaupito haʻatau meʻa ʻe lava. Ko eni, ʻe ‘osi ‘a māmani he muimui kiate ia.”"
        },
        {
          "number": "20",
          "text": "Pea na‘e ‘i ai ha kau Kalisi ʻe niʻihi, mei he faʻahinga na‘e ō hake ke kau ki he ouau lotu ʻo e Kātoangá, ʻi Selusalemá."
        },
        {
          "number": "21",
          "text": "Pea naʻe omi ʻa e faʻahinga ko iā kia Filipe, ko e tangata mei Petesaita ‘i Kāleli̇́, ‘o kole kiate ia ʻo pehē: ‟Matāpule, ‘oku mau fie fe‘iloaki mo Si̇̄sū.”"
        },
        {
          "number": "22",
          "text": "Pea ‘alu ‘a Filipe ‘o fakahoko kia ‘Anitelū. Pea toki ō ʻa ʻAnitelū mo Filipe ‘o fakahoko ange kia Si̇̄sū."
        },
        {
          "number": "23",
          "text": "Pea tali ‘e Si̇̄sū kiate kinautolu, ʻo pehē: ‟Kuo hokosia ʻa e taimi̇́, ke fakalāngilangiʻi ai ʻa e Foha ʻo e Tangatá."
        },
        {
          "number": "24",
          "text": "Ko e mo‘oni̇́ ʻeni ‘oku ou tala kiate kimoutolú, ka ‘ikai tō ha fo‘i uite ki he kelekelé ‘o mate, pea ‘e kei nofo ai pē ia ko e fo‘i uite ‘e taha. Ka ‘oka mate, pea ‘e toki fua lahi."
        },
        {
          "number": "25",
          "text": "Ko ia ʻoku ‘ofa ki heʻene moʻui ʻaʻana pē, ʻe mole ia. Pea ko ia ʻokú ne fehiʻa ki heʻene mo‘ui̇́, ʻi he maama ko eni̇́, te ne tauhi ia ʻo aʻu ki he mo‘ui ta‘engatá."
        },
        {
          "number": "26",
          "text": "Ka ai ha taha te ne fie nofo ʻo tauhi kiate au, kuo pau ke ne muimui mai, pea ko e feituʻu te u ʻi ai̇́, ʻe ʻi ai foki ʻeku sevāniti̇́. Ka ʻi ai ha taha ʻokú ne fie tauhi kiate au, ʻe fakalāngilangi‘i ia ‘e he Tamai̇́."
        },
        {
          "number": "27",
          "text": "Ka ko eni, ‘oku mafasia hoku lotó, pea ko e hā ai ha‘aku toe lea ‘e fai? ʻE Tamai ke ke haofaki‘i au mei he houa ko ʻeni̇́? ʻIkai, he naʻe ʻuhinga ‘eku ha‘u ki māmani̇́, ke u aʻusia ʻa e houa ko eni̇́."
        },
        {
          "number": "28",
          "text": "ʻE Tamai, ke ke fakalāngilangi‘i muʻa ho huafá.”"
        },
        {
          "number": "29",
          "text": "Pea ko e tokolahi naʻe tutuʻu ai ʻo fanongo ki he le‘ó, naʻa nau pehē: ko e ‘u‘ulu pē ‘o ha mana, kae pehē ‘e he ni‘ihi, ko ha ‘āngelo naʻe lea mai kiate ia."
        },
        {
          "number": "30",
          "text": "Kae tali ‘e Si̇̄sū ʻo ne folofola: ‟Na‘e ‘ikai ko e ongo mai ʻa e le‘ó koe‘uhi̇̄ ko au, ka koe‘uhi̇̄ ko kimoutolu."
        },
        {
          "number": "31",
          "text": "Ko eni, kuo hokosia ʻa e fakamāau‘i ‘o e maama ko eni̇́, pea ko e ʻeiki ‘o maama ko eni̇́, kuo kapusi kituʻa."
        },
        {
          "number": "32",
          "text": "Ka ko au, ʻoka hiki hake au ki ‘olunga mei māmani, pea te u toki tohoaki mai ʻa e kakai kotoa pē kiate au.”"
        },
        {
          "number": "33",
          "text": "Ka ko ʻene lau pehē: ko ʻene fakahā atu ia, ʻa e anga ‘o e mate‘anga te ne mate ai̇́."
        },
        {
          "number": "34",
          "text": "Pea pehē ange ʻe he kakai̇́ kiate ia: ‟ʻOku mau ʻilo mei he Folofolá, ko e Mi̇̄saiá ‘e mo‘ui ai pē ‘o ta‘engata, pea ʻe anga fēfē ai hoʻo pehē: Kuo pau ke hiki ki ʻolunga ʻa e Foha ʻo e Tangatá? Kohai koā ia, ʻa e Foha ʻo e Tangatá?”"
        },
        {
          "number": "35",
          "text": "Ko ia naʻe tali ‘e Si̇̄sū kiate kinautolu: ‟‘E kiʻi fuoloa siʻi atu pē ‘a e nofo ʻa e maamá mo kimoutolú. Mou fononga, lolotonga hoʻomou kei maʻu ʻa e maamá, teʻeki ke tō mai ʻa e poʻuli ʻo ne kāpui kimoutolu, he ko ia ʻoku fononga ʻi he poʻuli̇́, ʻoku ʻikai te ne ʻilo pē ko ʻene ʻalu ki fē."
        },
        {
          "number": "36",
          "text": "ʻI hoʻomou kei maʻu ʻa e maamá, mou tui falala ki he maamá, ka mou hoko ai ko e fānau ‘o e maamá.”"
        },
        {
          "number": "37",
          "text": "Neongo naʻe lahi ʻa e ngaahi mana ‘a Si̇̄sū na‘e fai ʻi honau lotolotongá, ka na‘e ‘ikai pē ke nau tui kiate ia;"
        },
        {
          "number": "38",
          "text": "Koeʻuhi̇̄ ke fakamo‘oni ai ʻa e lau ʻa e palōfita ko ‘Aiseá, ʻo pehē:"
        },
        {
          "number": "39",
          "text": "Ko e ʻuhinga ia ʻa e taʻemalava ke nau tui̇́, ke toe fakamo‘oni mo e lau ko ʻeni ‘e taha ‘a ‘Aisea, ʻo pehē:"
        },
        {
          "number": "40",
          "text": "‟Kuo fakakuihi ‘e he ‘Eikí"
        },
        {
          "number": "41",
          "text": "Naʻe lea pehē ‘a ‘Aiseá, he naʻá ne mamata ki he lāngilangi ‘o Sīsuú, pea naʻe lea ʻo kau kiate ia."
        },
        {
          "number": "42",
          "text": "ʻI he taimi tatau, naʻe tokolahi ha niʻihi he kau taki̇́ naʻe nau tui kiate ia. Ka koeʻuhi̇̄ ko e kau Fālesi̇́, na‘e ‘ikai ke nau lava ‘o fakahā ki ha taha, he naʻa nau manavahē naʻa tuli kinautolu kituʻa mei he falelotú."
        },
        {
          "number": "43",
          "text": "He naʻe kei mahu‘inga ange ki he kau taki ko iā, ʻa e mālieʻia mai ʻa e kakai̇́, ‘i he finangalo ʻofa mai ʻa e ‘Otuá."
        },
        {
          "number": "44",
          "text": "Pea toki kalanga le‘olahi ‘a Si̇̄sū, ‘o naʻe pehē: ‟Ko ia ʻe tui kiate aú, ʻoku ʻikai ko au pē ʻoku tui ki ai̇́, ka ʻokú ne tui ai foki ki he Toko Taha naʻá ne fekau mai aú."
        },
        {
          "number": "45",
          "text": "Pea ko ia ʻoku mamata kiate aú, ʻokú ne mamata ai foki ki he Toko Taha naʻá ne fekau mai aú."
        },
        {
          "number": "46",
          "text": "Ko au, kuo u ha‘u ko e maama ʻo māmani koeʻuhi̇̄ ko ia kotoa pē ʻe tui kiate aú, ke ʻoua te ne kei nofo he poʻuli̇́."
        },
        {
          "number": "47",
          "text": "He ʻoka ai ha taha ʻe fanongo ki heʻeku ngaahi leá pea ʻikai te ne tauhi ki ai, ʻe ‘ikai te u fakamāau‘i ia ʻe au, he na‘e ‘ikai te u ha‘u ke fakamāau‘i ‘a māmani, ka ke fakamoʻui ‘a māmani."
        },
        {
          "number": "48",
          "text": "Ko ia te ne fakasi̇̄tuʻaʻi au pea ʻikai te ne tali ʻeku ngaahi leá, ʻoku ʻi ai ha fakamaau kiate ia. Ko e ngaahi lea pē ko ē naʻá ku leaʻaki̇́, ʻe fakahalaiaʻiʻaki ia ʻi he ʻaho fakamui̇́."
        },
        {
          "number": "49",
          "text": "He ʻoku ‘ikai ko ʻeku lea pē meiate au, ka ko e Tamai̇́ naʻá ne fekauʻi au ke u lea ʻaki ʻa e ngaahi me‘a kuo u lea‘aki̇́."
        },
        {
          "number": "50",
          "text": "Pea ʻoku ou ‘ilo‘i ko ʻene ngaahi fekaú, ‘oku ma‘u ai ʻa e mo‘ui ta‘engatá. Ko ia, ko e meʻa kotoa pē ʻoku ou lea ʻaki, ko e meʻa pē ʻoku leaʻaki mai ʻe he Tamai̇́, pea ko ia pē ʻoku ou leaʻaki̇́.”"
        }
      ],
      "13": [
        {
          "number": "1",
          "text": "Pea ʻi he teu ke fai ʻa e Kātoanga Pāsová, na‘e ʻafioʻi ‘e Si̇̄sū kuo hokosia ʻa e taimi̇́, ke ne mavahe ai mei māmani, ‘o foki ki he Tamai̇́, ko ia naʻá ne ‘ofa ki he faʻahinga na‘e kau mo ia ‘i māmani̇́, ‘o ne fai pē ʻene ʻofa kiate kinautolú, ke a‘u ki he ngata‘angá."
        },
        {
          "number": "2",
          "text": "Pea ʻi he teu ke kamata ʻa e ma‘u me‘atokoni̇́, kuo ‘osi fakahū ‘e he tēvoló ki he loto ‘o Siutasi, ko e foha ʻo Saimone ʻIsikālioté, ke ne lavaki‘i ‘a Si̇̄sū."
        },
        {
          "number": "3",
          "text": "Pea kuo ʻafioʻi ‘e Si̇̄sū, kuo foaki ʻe he ʻOtuá ke ne pule ki he meʻa kotoa pē, pea ko e ‘Otuá pē kuó ne haʻu mei ai pea te ne toefoki ki ai̇́."
        },
        {
          "number": "4",
          "text": "Ko ia, naʻá ne tu‘u hake mei he kai̇́, ‘o ne to‘o hono pulupulú, pea naʻe ha‘i ha taueli ‘i hono kongalotó."
        },
        {
          "number": "5",
          "text": "Hili iá naʻá ne toki lingi ha vai ki he pēsoni̇́, ‘o ne kamata ke fufulu ʻa e va‘e ‘o ʻene kau akó mo holo mātu‘u ʻaki ʻa e taueli naʻe haʻi ʻi hono kongalotó."
        },
        {
          "number": "6",
          "text": "Pea naʻe a‘u atu kia Saimone Pitá, naʻe pehē ange ‘e ia: ‟‘Eiki, ko e ʻai koā ke ke fufulu hoku va‘é?”"
        },
        {
          "number": "7",
          "text": "Pea tali ‘e Si̇̄sū kiate ia : ‟‘E ‘ikai mahino leva kiate koe he taimi̇́ ni, ʻa e me‘a ‘oku ou fai̇́, ka ʻe toki mahino atu ‘amui ange.”"
        },
        {
          "number": "8",
          "text": "Pea lea ʻa Pita kiate ia: ‟He‘ikai ʻaupito te ke fufulu ‘e koe hoku va‘é ʻo taʻengata.”"
        },
        {
          "number": "9",
          "text": "Pea pehē ange ‘e Saimone Pita kiate ia: ‟‘Eiki, ‘oua ʻe ngata pē ʻi hoku va‘é, ka ke fulufulu mo hoku ongo nimá mo hoku ‘ulú foki.”"
        },
        {
          "number": "10",
          "text": "Pea folofola ʻa Si̇̄sū kiate ia: ‟Ko ia kuo ‘osi kaukaú, ko hono va‘é pē ‘oku fiema‘u ke fufulú. Pea kuo mou ‘osi ma‘a kimoutolu, neongo ʻoku ʻikai te mou maʻa kotoa pē.”"
        },
        {
          "number": "11",
          "text": "He na‘e ʻafioʻi pē ‘e Si̇̄sū ʻa e toko taha ‘okú naʻe teu lavaki‘i iá, pea ko e ʻuhinga ia ‘ene pehē: ‟ʻOku ʻikai te mou maʻa kotoa pē.”"
        },
        {
          "number": "12",
          "text": "Pea hili hono fufulu ‘e Si̇̄sū honau va‘é, naʻá ne tui hono pulupulú, pea naʻe toe nofo hifo ki he maʻu meʻatokoni̇́, ʻo ne pehē ange kiate kinautolu: ‟ʻOku mahino atu ʻa e meʻa kuo u fai kiate kimoutolú?”"
        },
        {
          "number": "13",
          "text": "‟‘Oku mou ui au ko e faiako mo e ‘Eiki, pea ‘oku taau pē ke pehē: he ko hono mo‘oni̇́ ia."
        },
        {
          "number": "14",
          "text": "Ko ia kapau kuo u fufulu ‘e au homou va‘é, ka ko e faiakó au mo e ‘Eiki̇́, pea mou fai pehē mo kimoutolu ‘iate kimoutolu pē, ʻo mou fefufuluʻaki homou vaʻé."
        },
        {
          "number": "15",
          "text": "Kuo u tuku atu ha si̇̄pinga ma‘amoutolu, ke mou fai foki ʻa e meʻa kuo u fai kiate kimoutolú."
        },
        {
          "number": "16",
          "text": "He ko hono mo‘oni̇́ ʻeni ‘oku ou tala kiate kimoutolú, ʻoku ʻikai ke mā‘olunga ange ha tamaio‘eiki ‘i hono ‘eiki̇́, pea ʻoku ʻikai ke mā‘olunga ange ha faifekau ‘iate ia naʻá ne fekau atu iá."
        },
        {
          "number": "17",
          "text": "Ko ʻeni kuo mahino kiate kimoutolu ʻa e ngaahi meʻá ni, ko e toki kakai monūʻia moʻoni kimoutolu ʻoka mou ka fai ki ai."
        },
        {
          "number": "18",
          "text": "‘Oku ‘ikai ko ‘eku lau ʻeni kiate kimoutolu kotoa pē. He ‘oku ou ‘ilo ‘e au ʻa e faʻahinga kuo u filí. Ka kuo pau ke fakakakato ʻa e me‘a ʻa e Tohitapú, ‛Ko e tangata naʻá ma ma‘u me‘atokoni fakatahá, kuó ne angatuʻu kiate au.’"
        },
        {
          "number": "19",
          "text": "Ko ʻeni ʻoku ou fakahā atu kiate kimoutolu kimuʻa ke hokó ʻa e meʻa ni, koe‘uhi̇̄ ka toki hoko ia, pea mou tui leva ko au ia."
        },
        {
          "number": "20",
          "text": "Ko hono mo‘oni̇́ ʻeni ‘oku ou tala kiate kimoutolú, ko ia te ne talitali lelei ha taha pē te u fekau atú, ʻokú ne talitali lelei au, pea ko ia te ne talitali lelei aú, kuó ne talitali lelei ai foki ‘a e Toko Taha naʻá ne fekau mai aú.”"
        },
        {
          "number": "21",
          "text": "Pea hili hono lea‘aki ‘e Si̇̄sū ʻa e ngaahi me‘a ko iā, naʻe mafasia lahi hono lotó, pea naʻe folofola ki he‘ene kau akó: ‟Ko hono mo‘oni̇́ ʻeni ‘oku ou tala atú, ko e toko taha ‘iate kimoutolu, te ne lavaki‘i au.”"
        },
        {
          "number": "22",
          "text": "Pea fesiofaki ai ʻa e kau akó ‘o nau mo‘ulongoa heʻenau fifili pē kohai ʻoku ʻuhinga ki ai ʻene leá."
        },
        {
          "number": "23",
          "text": "Pea ko honau toko taha, ko e akonga naʻá ne ‘ofa taha ai̇́, naʻá ne tokoto ofi atu ki he nofoʻanga ʻo Si̇̄sū."
        },
        {
          "number": "24",
          "text": "Ko ia, naʻe kamo ange ‘a Saimone Pita ki he toko taha ko iā, ke ne ‘eke ange kia Si̇̄sū, pē ko ‘ene laú kia hai."
        },
        {
          "number": "25",
          "text": "Pea ʻunuʻunu atu ʻa e toko taha ko iā, ʻo ofi atu ki he fatafata ʻo Si̇̄sū, ‘o ne pehē ange kiate ia: ‟Ko hai ia, ‘Eiki?”"
        },
        {
          "number": "26",
          "text": "Pea tali ‘e Si̇̄sū: ‟Ko e toko taha ia te u ʻange ki ai ‘a e konga mā ko eni̇́, hili ʻeku unu ia ki he tisi̇́.” Pea toki hanga ‘e Si̇̄sū ‘o unu ‘ene konga maá, pea naʻe ‘oange kia Siutasi, ‘a e foha ‘o Saimone ‘Isikālioté."
        },
        {
          "number": "27",
          "text": "Pea hili hono toʻo ʻe Siutasi ʻa e konga maá, naʻe hū leva ‘a Sētane kiate ia."
        },
        {
          "number": "28",
          "text": "Ka na‘e ‘ikai ke mahino ki ha taha ʻokinautolu naʻe ʻi he maʻumeʻatokoni̇́, pē ko e hā ʻa e ʻuhinga ʻo ʻene lau ki ai̇́."
        },
        {
          "number": "29",
          "text": "He na‘e pehē ‘e he ni‘ihi, koeʻuhi̇̄ ko Siutasi naʻá ne tauhi ‘enau pa‘angá, ko ʻene fekaú, ke ne ʻalu ʻo fakatau mai ʻa e ngaahi meʻa ki he Kātoangá, pē ke ne ‘alu atu ‘o tufa ha sēniti maʻae kau masivá."
        },
        {
          "number": "30",
          "text": "Ko ia, ʻi he to‘o pē ‘e Siutasi ʻa e konga maá, naʻá ne hū atu leva ki tu‘a. Pea kuo poʻuli̇."
        },
        {
          "number": "31",
          "text": "Pea hili ʻa e ‘alu atu ‘a Siutasi̇́, naʻe folofola ʻa Si̇̄sū kiate kinautolu,"
        },
        {
          "number": "32",
          "text": "Kapau ʻe fakalāngilangi‘i ʻa e ‘Otuá ‘iate ia, pea ‘e fakalāngilangi‘i ʻe he ʻOtuá ʻa e Foha ʻo e Tangatá ʻiate ia pē, ʻio, te ne fakalāngilangi‘i leva ia."
        },
        {
          "number": "33",
          "text": "Siʻi fānau, ʻoku toesiʻi pē ʻeku nofo mo kimoutolú, pea hangē ko e meʻa naʻá ku tala ki he kau Siú, pea ʻoku ou tala ʻeni foki kiate kimoutolu, Ko e feitu‘u ‘oku ou teu ‘alu ki ai̇́, ʻe ʻikai te mou lava ke ʻalu ki ai."
        },
        {
          "number": "34",
          "text": "Ko e fekau fo‘ou ʻeni ‘oku ou ʻoatu kiate kimoutolu, ke mou fe‘ofo‘ofani. Hangē ko ‘eku ‘ofa‘i kimoutolú, ‛ko ia ke mou feʻofaʻaki foki.’"
        },
        {
          "number": "35",
          "text": "Ko e meʻa ʻeni ʻe toki mahino ai ki he kakai kotoa pē ko ‘eku kau ako kimoutolu, ʻokapau ʻe ʻi ai haʻamou feʻofaʻaki.”"
        },
        {
          "number": "36",
          "text": "Pea pehē ange ‘e Saimone Pita: ‟‘Eiki, ko e ʻai ke ke meʻa ki fē?”"
        },
        {
          "number": "37",
          "text": "Pea pehē ange ʻe Pita kiate ia: ‟ʻEiki, ko e hā ʻa e ‘uhinga ‘oku ‘ikai lava ai ke u muimui kiate koe he taimi ni̇́? Te u tuku ‘eku mo‘ui̇́ ke mole koeʻuhi̇̄ ko koe.”"
        },
        {
          "number": "38",
          "text": "Pea tali ‘e Si̇̄sū: ‟Te ke fie tuku koā ho‘o mo‘ui̇́ ma‘aku? Ko hono mo‘oni̇́ ʻeni ‘oku ou tala kiate koé, ‘e ʻikai ke ‘u‘ua ʻa e moá, kaeʻoua kuo tuʻo tolu hoʻo fakafisingaʻi au.”"
        }
      ],
      "14": [
        {
          "number": "1",
          "text": "‟‘Oua naʻa hohaʻa homou lotó ki ha meʻa, ka mou tui falala ki he ‘Otuá, pea mou tui pi̇̄kitai foki kiate au."
        },
        {
          "number": "2",
          "text": "‘Oku lahi ʻa e ngaahi nofo‘angá ʻi he fale ‘o ‘eku Tamai̇́. Kapau naʻe ʻikai moʻoni, ʻoku mou pehē te u talaatu, ko ʻeku ʻalu ʻeni ʻo teuteu ha feituʻu ai maʻamoutolu?"
        },
        {
          "number": "3",
          "text": "Pea kapau ko ‘eku ‘alu ʻeni ‘o teu ha feituʻu ai maʻamoutolu, te u toe foki mai ‘o ‘ave kimoutolu ke tau nofo fakataha ʻi he feituʻu ʻoku ou ʻi ai̇́."
        },
        {
          "number": "4",
          "text": "Pea ‘oku mou ‘ilo pē ʻa e hala ki he feitu‘u ‘oku ‘ou ‘alu ki ai̇́.”"
        },
        {
          "number": "5",
          "text": "Pea pehēange ‘e Tōmasi: ‟‘Eiki, ‘oku ‘ikai te mau ‘ilo ʻa e feituʻu ʻokú ke ʻalu ki ai̇́, pea ‘e anga fēfē ha‘amau ‘ilo ʻa e hala ki ai̇́?”"
        },
        {
          "number": "6",
          "text": "Pea folofola ‘a Si̇̄sū kiate ia: ‟Ko au pē ko e hala, mo e mo‘oni, mo e mo‘ui. ‘Oku ‘ikai lava ke ha‘u ha taha ki he Tamai̇́, ‘okapau ‘e ‘ikai fou mai ‘iate au."
        },
        {
          "number": "7",
          "text": "Ka ne mou ‘ilo‘i lelei au, na‘a mou ‘ilo‘i lelei foki ʻa e Tamai̇́. Ka ‘e kamata mei̇́ he taimi̇́ ni, te mou ‘ilo‘i lelei ia, he kuo mou mamata tonu kiate ia.”"
        },
        {
          "number": "8",
          "text": "Pea pehēange ‘e Filipe: ‟‘Eiki, fakahā mai muʻa ʻa e Tamai̇́ kiate kimautolu, ka mau toki fiemālie.”"
        },
        {
          "number": "9",
          "text": "Pea folofola ʻa Si̇̄sū kiate ia: ‟Ko e talu ʻeni ‘etau nofo mei ‘anefē, Filipe, mo e te‘eki pē ke ke ‘ilo ‘e koe au? Ko ia kuó ne mamata kiate aú, kuó ne mamata tonu ki he Tamai̇́. Ko e hā ʻa e ʻuhinga ho‘o toe pehē: ke u fakahā atu ʻa e Tamai̇́?"
        },
        {
          "number": "10",
          "text": "‘Oku ‘ikai koā te ke tui, ‘oku ou ʻi he Tamai̇́, pea ‘oku ʻiate au ʻa e Tamai̇́? Ko e ngaahi lea ʻoku ou fai atú, ‘oku ‘ikai ko e ngaahi lea pē ia ʻaʻaku, ka ko e Tamai̇́ ʻoku nofomaʻu mo au, ‘o ne fai ʻene ngaahi ngāué ‘iate au."
        },
        {
          "number": "11",
          "text": "Tui mai kiate au, he ko aú ʻoku ou ʻi he Tamai̇́ pea ko e Tamai̇́ ʻoku ʻiate au. Peá ka ‘ikai, pea mou tui pē ā koe‘uhi̇̄ ko e ngaahi ngāue‘oku ou fai̇́."
        },
        {
          "number": "12",
          "text": "Ko hono mo‘oni̇́ ʻeni ‘oku ou tala kiate kimoutolú, ka ai ha taha ʻe tui pi̇̄kitai kiate au, te ne fai foki ʻa e ngaahi me‘a ‘oku ou fai ʻe aú. ‘ʻio, ka ko e toko taha ko iā, te ne fai ʻa e ngaahi me‘a ʻoku toe lahi ange ʻi he ngaahi meʻa ko eni̇́, koe‘uhi̇̄ ko ‘eku ʻalu hake ʻeni ki he Tamai̇́."
        },
        {
          "number": "13",
          "text": "Peá ka ai ha ngaahi me‘a te mou kole mai ʻi hoku huafá, te u fai ia foki ‘e au, koe‘uhi̇̄ ke fakalāngilangiʻi ʻa e Tamai̇́ ‘i he Fohá."
        },
        {
          "number": "14",
          "text": "ʻIlonga ha me‘a te mou kole mai ke u fai ʻi hoku huafá, te u fai ia ma‘amoutolu.”"
        },
        {
          "number": "15",
          "text": "‟Kapau ‘oku mou ‘ofa kiate au, pea mou talangofua ki heʻeku ngaahi fekaú."
        },
        {
          "number": "16",
          "text": "Pea te u kole ki he Tamai̇́, pea te ne foaki atu ha mou Tokoniofi ʻe taha, ke ne nofoma‘u mo kimoutolu ʻo taʻengata."
        },
        {
          "number": "17",
          "text": "Ko e Laumālie ‘o e moʻoní, ʻa ia ʻoku ‘ikai lava ke tali ‘e he maama ko eni̇́, he ‘oku ‘ikai lava ke nau mamata kiate ia, pē ke nau ‘iloʻi ia, ka ‘okú ne ʻi homou lotolotongá, pea te ne nofoma‘u ai pē ʻiate kimoutolu."
        },
        {
          "number": "18",
          "text": "He‘ikai te u tuku kimoutolu ke mou liʻekina, ka te u toefoki mai pē kiate kimoutolu."
        },
        {
          "number": "19",
          "text": "Kuo vavé ni pē ʻa e ‘ikai ke toe sio kiate au ʻa e kakai ‘o e maama ko eni̇́, ka te mou sio ai pē kimoutolu kiate au, koeʻuhi̇̄ he ‘oku ou mo‘ui pea te mou moʻui foki ʻakimoutolu."
        },
        {
          "number": "20",
          "text": "‘I he taimi ko iā, te mou toki ʻiloʻi ai, ko au ʻoku ou ʻi heʻeku Tamai̇́, pea ko kimoutolu ʻoku mou ʻiate au, pea ʻoku ou ʻiate kimoutolu ʻe au."
        },
        {
          "number": "21",
          "text": "Ko ia ʻokú ne maʻu ʻeku ngaahi fekaú mo talangofua ki ai̇́, ko e toko taha ia ʻoku ʻofa kiate au. Pea ko ia ʻoku ʻofa kiate aú, ʻe ʻofeina ia ʻe heʻeku Tamai̇́, pea te u ʻofa mo au foki kiate ia, pea te u fakahāaʻi au kiate ia.”"
        },
        {
          "number": "22",
          "text": "Pea pehēange ‘e Siutasi (ka na‘e ‘ikai ko Siutasi ‘Isikāliote) ‟ʻEiki, ko e hā hono ‘uhinga ho‘o pehē te ke fakahāmai koe kiate kimautolu, kae ‘ikai ki he kakai ‘o e maama ko ʻeni̇́?”"
        },
        {
          "number": "23",
          "text": "Pea tali ‘e Si̇̄sū ʻo ne folofola kiate ia: ‟Ka ‘i ai ha taha ‘e ‘ofa kiate au, te ne talangofua ki he‘eku ngaahi leá, pea ‘e ‘ofeina ia ʻe he‘eku Tamai̇́, pea te ma omi ‘o ngaohi ʻa e toko taha ko iā, ko homa nofoʻanga."
        },
        {
          "number": "24",
          "text": "Ka ko ia ‘oku ‘ikai ke ‘ofa kiate aú, ‘e ‘ikai te ne talangofua ki he‘eku ngaahi leá. Pea ko e akonaki ‘oku mou maʻú, ‘oku ‘ikai ‘a‘aku pē ia, ka ko e ʻomai mei he Tamai̇́."
        },
        {
          "number": "25",
          "text": "Ko e ngaahi meʻá ni, ʻoku ou talaatu kiate kimoutolu lolotonga ‘eku kei ʻiate kimoutolú."
        },
        {
          "number": "26",
          "text": "Ka ko e Tokoniofi̇́, ʻa e Laumālie Māʻoniʻoni̇́, ʻa ia ʻe fekau mai ‘e he Tamai̇́ ʻi hoku hingoá. Ko e Toko Taha ko iā, te ne fakahinohino atu ʻa e me‘a kotoa pē, mo fakamanatu atu ʻa e ngaahi meʻa kotoa pē kuo u leaʻaki kiate kimoutolu."
        },
        {
          "number": "27",
          "text": "Ko e nongá ē ʻoku ou tuku kiate kimoutolu, kau ʻalu. Ko e nonga meiate au ʻoku ou foaki maʻamoutolu. ‘Oku ‘ikai hangē ko e nonga ‘oku ‘atu ‘e māmani̇́, ʻa e nonga ʻoku ou foaki atú. Ko ia, ‘oua te mou manavasiʻi pē te mou lotosiʻi."
        },
        {
          "number": "28",
          "text": "Kuo mou fanongo ki he‘eku talaatu, te u ‘alu ka te u toefoki mai pē kiate kimoutolu. Kapau ʻoku mou ‘ofa kiate au, te mou mātuʻaki fiefia he‘eku ‘alu ki he Tamai̇́, koeʻuhi̇̄ he ʻoku lahi ʻa e Tamai̇́ ʻiate au."
        },
        {
          "number": "29",
          "text": "Pea ʻoku ou talaatu ʻa e meʻá ni kiate kimoutolu, he taimi̇́ ni, kimu‘a pea toki hokomai ia, koe‘uhi̇̄ ʻoka hokosia ia, pea mou tui kiate au."
        },
        {
          "number": "30",
          "text": "ʻOku ‘ikai kei toe lahi ha ngaahi meʻa ke u talanoa ai kiate kimoutolu, he kuo haʻu ʻa e ʻeiki ʻo e maama ko eni̇́, ka ʻe ʻikai haʻane meʻa ʻe lava kiate au."
        },
        {
          "number": "31",
          "text": "Ka koe‘uhi̇̄ ke mahino ki he maama ko ʻeni̇́ ʻa ‘eku ‘ofa ki he Tamai̇́, ko ia, ko e ngaahi meʻa kotoa pē ʻoku tuʻutuʻuni kiate au ʻe he Tamai̇́, ko ia pē te u fai ki ai̇́."
        }
      ],
      "15": [
        {
          "number": "1",
          "text": "‟Ko au pē ko e vaine mo‘oni̇́, pea ko ‘eku Tamai̇́, ko e tauhingoué ia."
        },
        {
          "number": "2",
          "text": "Ko e vaʻa kotoa pē ʻiate au ‘oku ‘ikai ke fuá, ʻokú ne tuʻusi ia, pea ko e va‘a kotoa pē ‘oku fuá, ‘okú naʻe fakamaʻa ia ke toe lahi ange ʻene fuá."
        },
        {
          "number": "3",
          "text": "Kuo ‘osi fakamaʻa kimoutolu ʻaki ʻa e ngaahi lea naʻá ku fai atu kiate kimoutolú."
        },
        {
          "number": "4",
          "text": "Mou nofomaʻu ʻiate au, pea te u nofomaʻu ʻiate kimoutolu. Hangē foki ʻoku ‘ikai malava ke fua ha va‘a vaine ‘iate ia pē ʻokapau ʻe ʻikai piki ki he fuʻu vainé, pehē foki ‘e ‘ikai te mou lava ke fua ‘okapau ‘e ‘ikai ke mou nofomaʻu ʻiate au."
        },
        {
          "number": "5",
          "text": "Ko au ʻa e vainé, ko kimoutolu ʻa e ngaahi vaʻá. Ko ia te ne nofomaʻu ʻiate aú pea mo au ʻiate iá, ko e toko taha ko iā, ʻe fua lahi, he ʻe ‘ikai te mou malava ha me‘a, ‘okapau te mou mavahe meiate au."
        },
        {
          "number": "6",
          "text": "Ka ai ha taha ʻe ʻikai nofomaʻu ʻiate au, ‘e liʻaki atu ia ki tuʻaʻā pea ʻoku iku ʻo mōmoa ia, pea ‘oku nau tufi mai ia ʻo laku ki he afi pea ʻoku vela."
        },
        {
          "number": "7",
          "text": "Kapau te mou nofomaʻu ʻiate au, pea kapau ʻe nofomaʻu ʻeku ngaahi akonaki̇́ ʻiate kimoutolu, pea neongo pē ko e hā ha meʻa te mou loto ki ai, mou kole pea ʻe fai ia kiate kimoutolu."
        },
        {
          "number": "8",
          "text": "Ko e meʻa ʻeni ʻe fakalāngilangi‘i ai ‘eku Tamai̇́ ‘okapau te mou fua lahi ko e meʻa ʻi hoʻomou hoko ko ‘eku kau akó."
        },
        {
          "number": "9",
          "text": "Hangē naʻe ʻofaʻi au ʻe he Tamai̇́, pea u ‘ofa‘i ‘e au foki ʻakimoutolu, mou nofomaʻu ʻi he ʻofa ʻaʻakú."
        },
        {
          "number": "10",
          "text": "Kapau te mou tauhi ʻeku ngaahi fekaú, te mou nofomaʻu ʻi heʻeku ʻofá, ʻo hangē ko ‘eku tauhi ʻe au ʻa e ngaahi fekau ‘a ʻeku Tamai̇́ pea u nofomaʻu foki ʻi heʻene ʻofá."
        },
        {
          "number": "11",
          "text": "Ko e ngaahi meʻá ni ʻoku ou leaʻaki kiate kimoutolu koeʻuhi̇̄ ke u fiefia ʻiate kimoutolu, peá ke kakato foki hoʻomou fiefiá."
        },
        {
          "number": "12",
          "text": "Ko ʻeku tuʻutuʻuni̇́ eni, ke mou feʻofo‘ofani, ‘o hangē ko ‘eku ‘ofa kiate kimoutolú."
        },
        {
          "number": "13",
          "text": "ʻOku ʻikai ha ʻofa ʻe toe lahi ange he ʻofa ko eni̇́, ke hanga ʻe ha taha ʻo liʻaki ʻene mo‘ui̇́ ko e fetongi ʻo hono ngaahi kaumeʻá."
        },
        {
          "number": "14",
          "text": "Ko hoku ngaahi kaume‘a kimoutolu ‘okapau ‘oku mou fai ʻa e ngaahi me‘a ʻoku ou fekau atu kiate kimoutolú."
        },
        {
          "number": "15",
          "text": "‘Oku ‘ikai te u kei lau kimoutolu ko ‘eku kau sevāniti, he ‘oku ‘ikai ke ‘ilo ‘e ha sevāniti ia ʻa e me‘a ‘oku fai ‘e hono ʻeiki̇́. Ka ‘oku ou lau kimoutolu ko hoku ngaahi kaumeʻa, he ko e meʻa kotoa kuo u fanongo ai mei heʻeku Tamai̇́, kuo u fakahā atu kiate kimoutolu."
        },
        {
          "number": "16",
          "text": "Na‘e ‘ikai ko kimoutolu naʻa mou fili aú, ka ko au naʻá ku fili kimoutolú, ʻou fakanofo kimoutolu ke mou ō atu ‘o fua lahi peá ke tuʻumaʻu homou fuá, koeʻuhi̇̄ neongo pē ko e hā ha me‘a te mou lotu ki ai ‘i hoku hingoá, ʻe fai ia kiate kimoutolu ʻe he Tamai̇́."
        },
        {
          "number": "17",
          "text": "Ko e ngaahi meʻá ni ʻoku ou tuʻutuʻuni atu kiate kimoutolú, koeʻuhi̇̄ ke mou fe‘ofaʻaki."
        },
        {
          "number": "18",
          "text": "Kapau ʻe fehiʻa ʻa e kakai ʻo e maama ko ‘eni̇́ ʻiate kimoutolu, pea mou manatu‘i, naʻa nau tomu‘a fehi‘a kinautolu ʻiate aú."
        },
        {
          "number": "19",
          "text": "Kapau naʻa mou kau ki he kakai ‘o e maama ko eni̇́, te nau ‘ofa kiate kimoutolu hangē tofu pē hanau kakai̇ tonú. Ka ko eni, ‘oku ‘ikai te mou kau ki he kakai ‘o e maama ko eni̇́, he naʻá ku fili kimoutolu ke mou mavahe mei̇́ he maama ko eni̇́. Ko hono ‘uhinga ia ‘oku fehiʻa ai kiate kimoutolu ʻa e kakai ‘o e maama ko eni̇́."
        },
        {
          "number": "20",
          "text": "Manatu‘i, ʻa e lea naʻá ku fai kiate kimoutolu, ‘E ‘ikai ke laka hake ha sevāniti ‘i hono ʻeiki̇́. Kapau naʻa nau ngaohikovia au, te nau ngaohikovia foki mo kimoutolú. Pea kapau te nau tauhi ʻeku ngaahi akonaki̇́, te nau tauhi foki ʻa e ngaahi akonaki ʻamoutolú."
        },
        {
          "number": "21",
          "text": "Ka ko e ngaahi meʻá ni hono kotoa, te nau fai kiate kimoutolu koe‘uhi̇̄ ko hoku huafá, pea koe‘uhi̇̄ ko e ‘ikai te nau ʻiloʻi ʻa e Toko Taha naʻá ne fekau mai aú."
        },
        {
          "number": "22",
          "text": "Ka naʻe ‘ikai te u haʻu ʻo lea kiate kinautolu, na‘e ‘ikai te nau halaia heʻenau ngaahi angahalá. Ka ko eni, kuo ʻikai toe ai hanau haoʻanga koeʻuhi̇̄ ko ʻenau ngaahi angahalá."
        },
        {
          "number": "23",
          "text": "Ko ia ‘oku fehi‘a kiate aú, ʻokú ne fehi‘a ki he‘eku Tamai̇́ foki."
        },
        {
          "number": "24",
          "text": "Kapau naʻe ʻikai te u fai ʻi honau lotolotongá ʻa e ngaahi meʻa ʻe ʻikai toe lava ʻe ha taha ke fai, na‘e ‘ikai ke nau halaia heʻenau angahalá. Ka ko ʻeni kuo nau sio tonu ai, ka neongo ia, ʻoku nau fehi‘a kiate au mo ‘eku Tamai̇́."
        },
        {
          "number": "25",
          "text": "Ka naʻe pau ke fakamoʻoni ʻa e lau ʻa e folofola kuo hikitohi heʻenau Tohitapú, ‛naʻá nau fehi‘a tu‘unga‘a pē kiate au.’"
        },
        {
          "number": "26",
          "text": "Ka ʻoka hokomai ʻa e Tokoniofi̇́, ‘a ia te u fekau mai kiate kimoutolu mei he Tamai̇́, ko e Laumālie ʻo e Moʻoní ʻa ia ʻokú ne ʻalu atu mei̇́ he Tamai̇́, te ne fakamatala ʻe he Toko Taha ko iā ʻo kau kiate au."
        },
        {
          "number": "27",
          "text": "Pea ko kimoutolu foki, te mou fakamatala, he kuo talu pē mei he kamata‘angá mo ho‘omou feohi mo au.”"
        }
      ],
      "16": [
        {
          "number": "1",
          "text": "‟Ko e ngaahi meʻa ni, ʻoku ou leaʻaki kiate kimoutolú koeʻuhi̇̄ ke ‘oua naʻa takihēeʻi kimoutolu."
        },
        {
          "number": "2",
          "text": "He ‘e tuli kimoutolu mei he ngaahi falelotu ‘o haʻa Siú, pea ʻoku hokomai ha taimi, ʻa ia ko ia kotoa pē te ne tāmate‘i kimoutolu, te ne lau tokua, ko ʻene fai ia ha feilaulau ki he ‘Otuá."
        },
        {
          "number": "3",
          "text": "Te nau fai ʻa e ngaahi meʻa peheé koe‘uhi̇̄ kuo ʻikai te nau ʻiloʻi ʻa e Tamai̇́ pea mo au."
        },
        {
          "number": "4",
          "text": "Ka ko e ngaahi meʻa ni, ʻoku ou tala kiate kimoutolu, koe‘uhi̇̄ ʻoka hokosia leva ʻa e taimi ko iā, pea mou manatu‘i naʻá ku ‘osi talaatu ia ʻe au kiate kimoutolu.”"
        },
        {
          "number": "5",
          "text": "‟Pea ko eni, te u foki au ki he Toko Taha naʻá ne fekau mai aú, pea kuo te‘eki ai ke ‘eke mai ‘e ha mou taha kiate au, Ko hoʻo ‘alú ki fē?"
        },
        {
          "number": "6",
          "text": "Ka koeʻuhi̇̄ kuo u leaʻaki ʻa e ngaahi meʻá ni kiate kimoutolu, kuo fonu leva ai homou lotó he mamahi."
        },
        {
          "number": "7",
          "text": "Ka ko e moʻoni̇́ pē ʻeni ʻoku ou leaʻaki kiate kimoutolú, ‘e lelei ange kiate kimoutolu ‘eku ‘alú. He kapau ‘e ‘ikai te u ʻalu, pea ʻe ʻikai ke ha‘u ʻa e Tokoniofi̇́ kiate kimoutolu, ka ʻoka u ka ‘alu, pea te u fekau mai ia kiate kimoutolu."
        },
        {
          "number": "8",
          "text": "Peá ka ha‘u leva ia, te ne lea ke fakahalaia ʻa e maama ko ʻeni̇́ koe‘uhi̇̄ ko e angahalá, mo e māʻoniʻoni̇́, pea mo e fakamaau ʻa e ‘Otuá."
        },
        {
          "number": "9",
          "text": "Fekauʻaki mo e angahalá, he ‘oku ‘ikai te nau tui kiate au."
        },
        {
          "number": "10",
          "text": "Fekauʻaki mo e māʻoniʻoni̇́, he ko ‘eku ‘alu ʻeni ki he Tamai̇́, pea he‘ikai te mou toe sio kiate au."
        },
        {
          "number": "11",
          "text": "Pea fekauʻaki mo e fakamaau ʻa e ‘Otuá, he kuo ‘osi fakamaau‘i ʻa e ʻEiki ‘o e maama ko eni̇́."
        },
        {
          "number": "12",
          "text": "‘Oku lahi ʻa e ngaahi me‘a ‘oku kei toe ke u leaʻaki kiate kimoutolu, ka ‘e ʻikai te mou lava ke matuʻuaki ia ʻi he taimi̇́ ni."
        },
        {
          "number": "13",
          "text": "Ka ʻoka hokomai ʻa e Toko Taha ko iā, ʻa e Laumālie ʻo e Moʻoni̇́, te ne tataki kimoutolu ki he mo‘oni hono kotoa pē. ‘E ‘ikai te ne lea ʻaki ‘e ia ha‘ane ngaahi me‘a ‘a‘ana pē, ka te ne leaʻaki atu pē, ʻa e ngaahi me‘a kuó ne fanongo ai, pea te ne fakahā atu foki kiate kimoutolu ʻa e ngaahi me‘a ‘e hoko ‘amui ange."
        },
        {
          "number": "14",
          "text": "‘E fakalāngilangi‘i au ‘e he Toko Taha ko iā, ʻaki ʻene fakahā atu kiate kimoutolu ʻa e ngaahi me‘a kuó ne ma‘u meiate aú."
        },
        {
          "number": "15",
          "text": "Ko e me‘a kotoa pē ʻa e Tamai̇́, ʻoku ʻaʻaku. Ko hono ‘uhinga ia naʻá ku talaatu ai, ‘e fakahā atu ‘e he Laumālié, ʻa e ngaahi me‘a kuó ne ma‘u meiate aú.”"
        },
        {
          "number": "16",
          "text": "‟Ko e taimi si‘i pē mei heni, pea ‘e ‘ikai te mou toe sio kiate au, pea ‘e fuoloa si‘i pē mei ai, pea te mou toe sio kiate au.”"
        },
        {
          "number": "17",
          "text": "Ko ia, naʻe fepehēʻaki leva ʻe he niʻihi ʻo ʻene kau akó: ‟Ko e hā ʻa e ‘uhinga ‘o ʻene pehē: ‘E fuoloa si‘i pē mei heni, pea ‘e ‘ikai te mou toe sio kiate au, ka ‘e fuoloa si‘i pē mei ai, pea te mou toe sio kiate au? Pea, Ko ʻeku ‘alu ʻeni ki he Tamai̇́?"
        },
        {
          "number": "18",
          "text": "Ko ia naʻa nau pehē: Ko e hā ʻa e ki‘i taimi si‘i ko ʻeni ‘okú naʻe lau ki ai̇́? ‘Oku ‘ikai mahino kiate kitautolu ʻene laú.”"
        },
        {
          "number": "19",
          "text": "Pea ʻafioʻi ‘e Si̇̄sū ‘oku nau fie fehu‘i ange, ʻo kau ki he meʻa ni, pea naʻe folofola kiate kinautolu: ‟‘Oku mou fifili koā ʻi homou lotó pē ko e hā ʻa e ‘uhinga ‘o ‘eku pehē: ‘E fuoloa si‘i pē pea ‘e ‘ikai te mou toe sio kiate au, pea ‘e fuoloa si‘i pē mei ai, pea te mou toe sio kiate au."
        },
        {
          "number": "20",
          "text": "Ko hono moʻoni̇́ ʻeni ʻoku ou tala kiate kimoutolú, te mou tangi mo fakamamahi lolotonga iá, ʻoku fakafiefia ‘a māmani. Te mou fakamamahi kimoutolu, ka ʻe liliu hoʻomou mamahi̇́ ko e koto fiefia."
        },
        {
          "number": "21",
          "text": "ʻOka langā ha fefine ke fā‘ele, pea ‘okú naʻe mamahi‘ia lahi koeʻuhi̇̄ kuo hokosia hono taimi̇́, ka ʻoka fanau‘i mai ʻene tamá, pea kuo ngalo leva ʻiate ia ʻene mamahi‘iá koeʻuhi̇̄ ko e fiefia ʻo hono fanauʻi mai ha tangata ki māmani."
        },
        {
          "number": "22",
          "text": "Pehē pē mo kimoutolu, te mou loto mamahi he taimi̇́ ni, ka te tau toe fe‘iloaki pē, pea ‘e fonu homou lotó ʻi he fiefiá, pea he‘ikai toe lava ‘e ha taha ke toʻo meiate kimoutolu, ho‘omou fiefia ko iā."
        },
        {
          "number": "23",
          "text": "Peá ka hokosia ʻa e ʻaho ko iā, he‘ikai te mou toe fehuʻi mai ha me‘a. He ko hono moʻoni̇́ ʻeni ʻoku tala kiate kimoutolú, neongo pē ko e hā ha me‘a te mou kole ki he Tamai̇́, ‘i hoku hingoá, te ne ʻoatu ia kiate kimoutolu."
        },
        {
          "number": "24",
          "text": "ʻOku aʻu pē ki he taimi̇́ ni, kuo te‘eki ke mou kole ha meʻa ʻi hoku hingoá. Kole pea ʻe foaki kiate kimoutolu koeʻuhi̇̄ ke kakato ai ho‘omou fiefiá.”"
        },
        {
          "number": "25",
          "text": "‟Ko e ngaahi meʻá ni, ‘oku ou leaʻaki kiate kimoutolu ʻo fai ʻaki ʻa e ngaahi tala fakatātā, ka ʻoku vave mai ha taimi, ʻa ia ʻe ʻikai te u toe lea fakatātā ai, ka te u fakamatala hangatonu atu, ʻo kau ki he Tamai̇́."
        },
        {
          "number": "26",
          "text": "ʻI he ʻaho ko iā, te mou toki kole ‘i hoku hingoá, pea ʻoku ʻikai ko ʻeku lea kiate kimoutolú, he te u kole ʻe au ki he Tamai̇́ maʻa moutolu."
        },
        {
          "number": "27",
          "text": "He ‘oku ‘ofa ʻa e Tamai̇́ ʻe ia kiate kimoutolu, he ko ʻene ‘ofa‘i kimoutolú koe‘uhi̇̄ ko ho‘omou ‘ofa‘i aú mo ho‘omou tui ki he‘eku ha‘u mei he ‘Otuá."
        },
        {
          "number": "28",
          "text": "Kuo u haʻu mei he Tamai̇́ ʻou hokomai ki māmani; ko eni, te u toe mavahe mei māmani ʻou ‘alu atu ki he Tamai̇́.”"
        },
        {
          "number": "29",
          "text": "Pea pehē ange ‘e heʻene kau akó: ‟Vakai, ko ʻeni ʻokú ke toki lea mahinó mai, pea kuo ‘ikai te ke kei lea fakatātā mai."
        },
        {
          "number": "30",
          "text": "Ko ʻeni kuo mau toki ‘ilo, ʻokú ke ʻafioʻi ʻa e me‘a kotoa pē, pea ʻoku ʻikai te ke fiemaʻu ke fai ʻe ha taha ha fehuʻi kiate koe. Pea ʻi heʻene peheé, kuo mau toki tui eni, ko ho‘o ha‘ú mei he ʻOtuá.”"
        },
        {
          "number": "31",
          "text": "Pea tali ‘e Si̇̄sū kiate kinautolú: ‟Kuo mou toki tui koā ʻeni?”"
        },
        {
          "number": "32",
          "text": "‟Vakai, ‘oku vave mai ha taimi, pea ko ʻeni kuo hokosia, ʻa ia te mou movete atu ai ʻo takitaha foki ki hono ‘api pea te mou liʻaki toko taha pē au. Ka ʻe ‘ikai tuku toko taha pē au, he ‘oku nofo ma‘u pē ʻa e Tamai̇́, mo au."
        },
        {
          "number": "33",
          "text": "Ko e ngaahi meʻá ni ʻoku ou tala kiate kimoutolu, koeʻuhi̇̄ ke mou maʻu ha nonga meiate au. ʻI he maama ko eni̇́, ʻe maʻu ʻe kimoutolu ha ngaahi mamahi lahi, ka neongo ia, mou fiefia pē, he kuo u ʻosi ikuna ‘e au ‘a māmani.”"
        }
      ],
      "17": [
        {
          "number": "1",
          "text": "Pea hili hono fai ʻe Si̇̄sū ʻa e ngaahi lea ko ʻeni̇́ ki heʻene kau akó, naʻá ne hanga hake ki langi ‘o lotu, ʻo pehē: ‟‘E Tamai, kuo hokosia ʻa e taimi̇́, ke ke fakalāngilangi‘i ho Fohá, kae fakalāngilangi‘i ai foki koe ‘e ho Fohá."
        },
        {
          "number": "2",
          "text": "Hangē foki naʻá ke ‘oange kiate ia ʻa e mafai ke pule ki he kakai kotoa pē, koe‘uhi̇̄ ke ne foaki ʻa e mo‘ui ta‘engatá maʻae kakai kotoa pē kuó ke foaki ange kiate iá."
        },
        {
          "number": "3",
          "text": "Pea ko e mo‘ui ta‘engatá ʻeni: Ko hono ‘ilo‘i koe, ko e ‘Otua mo‘oni pē taha, pea mo Si̇̄sū Kalaisi, ‘a ia naʻá ke fekau mai ki māmani̇́."
        },
        {
          "number": "4",
          "text": "Kuo u fakalāngilangi‘i koe ‘i māmani, he kuo u fakakakato ʻa e fatongia naʻá ke tuku mai ke u fai̇́."
        },
        {
          "number": "5",
          "text": "Pea ko eni, ʻe Tamai, ke ke fakalāngilangiʻi muʻa au, ʻaki ʻa e lāngilangi naʻá ku maʻu, ʻi heʻeku kei ʻiate koe, ‘i he te‘eki ke fakatupu ‘a māmani̇́."
        },
        {
          "number": "6",
          "text": "Kuo u fakahāaʻi ho huafá ki he kakai naʻá ke foaki mai ma‘aku mei māmani̇́. Ko ho kakai kinautolu, ka naʻá ke tuku mai kinautolu ma‘aku, pea kuo nau tauhi ʻeni ki hoʻo folofolá."
        },
        {
          "number": "7",
          "text": "Ko ʻeni kuo mahino kiate kinautolu, ko ‘eku me‘a kotoa pē ko e foaki mei̇́ he ʻAfiona."
        },
        {
          "number": "8",
          "text": "Ko e ngaahi folofola naʻá ke tuku mai kiate au, kuo u ʻange kiate kinautolu foki, pea kuo nau tali ia, pea kuo mahino ai kiate kinautolu ko e mo‘oni̇́ ia, ko koe ia naʻá ke fekau mai aú."
        },
        {
          "number": "9",
          "text": "‘Oku ou hūfia atu ʻakinautolu. ‘Oku ‘ikai te u hūfia ʻa e kakai ‘o e maama ko eni̇́, ka ko e kakai pē naʻá ke foaki mai ma‘akú, he ko ho kakai̇́ kinautolu."
        },
        {
          "number": "10",
          "text": "Pea ko ‘eku me‘a kotoa pē ko ho‘o me‘a, pea ko ho‘o me‘a kotoa pē, ko ‘eku me‘a. Pea kuo u lāngilangi‘ia ‘iate kinautolu."
        },
        {
          "number": "11",
          "text": "Pea ko eni, ‘e ‘ikai te u kei nofo ai pē ‘i māmani. Ka te nau kei nofo ai pē kinautolu ‘i māmani, he te u foki atu au kiate koe. ʻE Tamai Māʻoniʻoni, ke ke malu‘i ange muʻa kinautolu ʻaki ho huafá, ʻa e huafa ko ē naʻá ke foaki mai kiate aú, koe‘uhi̇̄ ke nau taha, ‘o hangē tofu pē ko ‘eta tahá."
        },
        {
          "number": "12",
          "text": "Lolotonga ‘eku nofo mo kinautolú, naʻá ku malu‘i kinautolu ʻaki ʻa e huafa ʻoʻoú naʻá ke foaki mai̇́ kiate aú. Naʻá ku le‘ohi kinautolu, pea na‘e ‘ikai mole ha taha ‘iate kinautolu, tukukehe pē ʻa e tangata na‘e pau ke ‘auhá, koe‘uhi̇̄ ke fakamo‘oni ai ʻa e lau ʻa e Tohitapú."
        },
        {
          "number": "13",
          "text": "Pea ko ʻeni te u ‘alu atu au kiate koe."
        },
        {
          "number": "14",
          "text": "Kuo u tuku kiate kinautolu ʻa hoʻo folofolá, ka na‘e fehi‘a kiate kinautolu ʻa e kakai ‘o e maama ko eni̇́, koe‘uhi̇̄ he ʻoku ʻikai te nau kei ʻo e maama ko eni̇́, ‘o hangē pē foki ʻoku ‘ikai te u kei ʻo māmani ʻe au."
        },
        {
          "number": "15",
          "text": "‘Oku ‘ikai ko ‘eku kolé, ke ke to‘o kinautolu mei māmani, ka ko ‘eku kole atú ke ke malu‘i kinautolu mei he Fili̇́."
        },
        {
          "number": "16",
          "text": "‘Oku ‘ikai kei ‘o e maama ko ʻeni̇́ ʻakinautolu ʻo hangē pē foki ‘oku ‘ikai te u ‘o e maama ko ʻeni̇́ ʻe au."
        },
        {
          "number": "17",
          "text": "Fakatāpui kinautolu ʻaki ʻa e mo‘oni̇́. Ko hoʻo folofolá, ko ia ia ʻa e moʻoní."
        },
        {
          "number": "18",
          "text": "Hangē tofu pē ko ho‘o fekau mai au ke u ha‘u ki māmani̇́, pehē foki ʻeku fekau atu kinautolu ki māmani̇."
        },
        {
          "number": "19",
          "text": "ʻOkú ou fakatāpui au ko e fetongi ʻokinautolu, koeʻuhi̇̄ ke fakatāpui ʻakinautolu foki ʻaki ʻa e moʻoní."
        },
        {
          "number": "20",
          "text": "‘Oku ‘ikai ko ‘eku hūfia pē ‘eku kau ako ko eni̇́, ka ʻoku ou lotu foki maʻa kinautolu kotoa pē te nau tui kiate au, koe‘uhi̇̄ ko ʻenau malangaʻaki aú."
        },
        {
          "number": "21",
          "text": "Koeʻuhi̇̄ pē ke nau taha, ‘o hangē pē ko hoʻo ʻiate au, ʻe Tamai, pea mo ʻeku ʻiate koe ʻe aú, ke pehē foki ʻenau nofomaʻu ʻiate kitauá, kae tui ʻa e kakai ‘o e maama ko eni̇́, ko koe naʻá ke fekau mai aú."
        },
        {
          "number": "22",
          "text": "Pea ko e lāngilangi naʻá ke foaki mai kiate aú, kuo u foaki atu foki kiate kinautolu koeʻuhi̇̄ ke nau taha, ‘o hangē tofu pē ko ‘eta tahá."
        },
        {
          "number": "23",
          "text": "Ko au ʻiate kinautolu pea mo koe ʻiate au koeʻuhi̇̄ kae lava ke mahino ki he kakai ‘o e maama ko eni̇́, ko koe ia naʻá ke fekau mai aú, pea kuo u ʻofaʻi kinautolu, ʻo tatau tofu pē mo ho‘o ‘ofa kiate aú."
        },
        {
          "number": "24",
          "text": "‘E Tamai, ko hoku loto ki he kakai kuó ke foaki mai ma‘akú, ke nau nofo fakataha mo au ‘i he feitu‘u te u ‘i ai aú, koe‘uhi̇̄ ke nau mamata ki hoku lāngilangi̇́, ʻa e lāngilangi naʻá ke foaki mai, ko e meʻa ʻi hoʻo ʻofa kiate au, te‘eki ke fakatupu ‘a māmani̇́."
        },
        {
          "number": "25",
          "text": "ʻE Tamai Māʻoniʻoni, ʻoku ‘ikai ke ʻiloʻi koe ʻe he kakai ‘o e maama ko eni̇́, ka ʻoku ou ʻiloʻi ʻe au koe, pea ʻoku ʻiloʻi ʻekinautolú ni koe, ʻoku nau ʻilo naʻá ke fekau mai au."
        },
        {
          "number": "26",
          "text": "Pea kuo u fakahāaʻi kiate kinautolu ho huafá pea te u kei fakahāaʻi pē kiate kinautolu, koeʻuhi̇̄ ke nofoʻia kinautolu ʻe he ʻofa, naʻá ke ʻofaʻiʻaki aú, koeʻuhi̇̄ ke u nofomaʻu ʻiate kinautolu foki mo au.”"
        }
      ],
      "18": [
        {
          "number": "1",
          "text": "Pea hili ‘a e lotu ‘a Sīsuú, naʻá ne ‘alu atu mo ‘ene kau akó ki he tafa‘aki ‘e taha ‘o e Tele‘a ko Kitiloné, ʻa ia na‘e tu‘u ai ha ngouetapu, pea hū atu ki ai ‘a Si̇̄sū mo ‘ene kau akó."
        },
        {
          "number": "2",
          "text": "Ka na‘e ‘ilo foki ‘e Siutasi ʻa e feitu‘u ko iā, he na‘e fa‘a fakataha ki ai ‘a Si̇̄sū mo ‘ene kau akó."
        },
        {
          "number": "3",
          "text": "Ko ia, naʻe ‘alu atu ‘a Siutasi ki he feitu‘u ko iā, ‘o naʻe taki atu ki ai ha kau sōtia Loma mo ha kau ʻōfisa ʻo e Temipalé, na‘e fekau ‘e he kau taula‘eiki lahi̇́ mo e kau Fālesi̇́, ke nau ō fakataha mo Siutasi. Pea naʻá nau ō atu mo ha ngaahi maama, mo ha ngaahi mataafi kuo tutu, mo to‘o atu ʻenau ngaahi mahafu."
        },
        {
          "number": "4",
          "text": "Peá neongo naʻe ʻafioʻi ‘e Si̇̄sū ʻa e me‘a kotoa pē ‘e hoko kiate iá, naʻá ne ‘alu atu pē kiate kinautolu ‘o naʻe fehu‘i atu: ‟Ko hai ‘oku mou kumi̇ ki ai̇́?”"
        },
        {
          "number": "5",
          "text": "Pea nau talaange: ‟Ko Si̇̄sū mei Nāsaleti̇́.”"
        },
        {
          "number": "6",
          "text": "Pea ʻi heʻene pehē kiate kinautolu: ‟Ko au eni̇́,” naʻa nau malele kotoa pē ‘o tō mape‘e ki lalo."
        },
        {
          "number": "7",
          "text": "Pea toe pehē atu ‘e Si̇̄sū: ‟Ko hai ‘oku mou kumi ki ai̇́?”"
        },
        {
          "number": "8",
          "text": "Pea tali ‘e Si̇̄sū: ‟Naʻá ku ‘osi talaatu, ko Si̇̄sū au. Kapau ko au ‘oku mou kumi̇́, pea mou tukuange ʻa e kau tangata ko ʻeni̇́ ke nau ʻalu.”"
        },
        {
          "number": "9",
          "text": "Ko ʻene lea peheé koe‘uhi̇̄ ke fakamo‘oni ai ʻene folofola ʻo pehē: ‟Na‘e ‘ikai ke mole meiate au ha fo‘i toko taha, he faʻahinga naʻá ke foaki mai̇́.”"
        },
        {
          "number": "10",
          "text": "Ka na‘e ‘i ai ha heletā ‘a Saimone Pita, ko ia naʻá ne unuhi ia ‘o taa‘i ʻaki ʻa e tamaio‘eiki ʻa e taula‘eiki lahi̇́, ‘o motu hono telinga to‘omata‘ú. Ko Malekusi ʻa e hingoa ‘o e tamaio‘eiki̇́."
        },
        {
          "number": "11",
          "text": "Pea fekau ‘e Si̇̄sū kia Pita: ‟Faʻo hoʻo heletaá ki hono ‘ai‘angá, he kuo pau ke u inu he ipu kuo tuku mai ‘e he‘eku Tamai̇́ ke u inu ai̇́.”"
        },
        {
          "number": "12",
          "text": "Pea toki puke ‘a Si̇̄sū ‘e he sōtia Lomá mo ‘ene kau tangatá mo e kau ʻofisa ʻo haʻa Siú, ‘o nau ha‘i hono ongo nimá;"
        },
        {
          "number": "13",
          "text": "Pea nau tomu‘a taki atu ia kia ‘Ānasi, ko e tamai ʻa e mali ‘o Kaiafasi̇́, ʻa ia na‘e taula‘eiki lahi he ta‘u ko iā."
        },
        {
          "number": "14",
          "text": "Ko Kaiafasi ia ko ē naʻá ne talaange ki he kau taki ‘o e kakai Siú, ʻe sai ange ke mate ha toko taha kae hao ʻa e kakai."
        },
        {
          "number": "15",
          "text": "Pea na‘e muimui atu ‘ia Si̇̄sū ‘a Saimone Pita mo ha toko taha he kau akó. Ko e toko taha ako ko iā, na‘e maheni ia mo e taula‘eiki lahi̇́, ko ia, naʻe ʻalu atu ai pē ia mo Si̇̄sū ki he loto‘ā ‘o e taula‘eiki lahi̇́;"
        },
        {
          "number": "16",
          "text": "Kae nofo pē ‘a Pita ‘i tu‘a ‘i he ve‘e matapā hū‘anga ki he ‘api̇́. Pea toe hū atu ʻa e toko taha ako ko eé ki tu‘a, ‘o fakalea ange ki he taʻahine le‘o matapaá, ʻo ne fakahū mai ‘a Pita ki loto."
        },
        {
          "number": "17",
          "text": "Pea pehēange ‘e he taʻahiné kia Pita: ‟‘Ikai koā ko e toko taha foki koe he kau ako ʻa e tangata ko ená?”"
        },
        {
          "number": "18",
          "text": "Pea ko e pō momoko ia, pea kuo tafu ‘e he kau ngāué mo e kau ʻofisá, ‘enau afi ke nau fakamāfana ai. Pea ‘naʻá nealu atu ‘a Pita ‘o kau he fakamāfana he afi̇́."
        },
        {
          "number": "19",
          "text": "Pea kuo faka‘eke‘eke ‘e he taula‘eiki lahi̇́, ‘a Si̇̄sū, ‘o fekau‘aki mo ‘ene kau akó pea mo ‘ene akonaki̇́."
        },
        {
          "number": "20",
          "text": "Pea talaange ‘e Si̇̄sū ki ai: ‟Ko e ngaahi me‘a naʻá ku lea‘aki̇́, na‘e ‘ikai te u fufuu‘i mei ha taha. Pea naʻá ku faiako maʻu pē ʻi falelotu pea mo e Temipalé, ʻa ē ʻoku faʻa fakatahataha ki ai ʻa e kau Siú. Na‘e ‘ikai te u lea‘aki ha meʻa ʻo fakapulipuli."
        },
        {
          "number": "21",
          "text": "Ka ko e hā ‘oku mou faka‘eke‘eke ai aú? Mou ō ‘o faka‘eke‘eke ʻa e kakai na‘a nau fanongo ki heʻeku ngaahi leá, he ‘oku nau ‘ilo ‘ekinautolu ʻa e ngaahi me‘a naʻá ku lea‘aki̇́.”"
        },
        {
          "number": "22",
          "text": "Pea ʻi he lea pehē ‘a Sīsuú, naʻe pāaʻi ia ‘e ha toko taha ‘i he kau ʻofisá, ʻo ne pehēange: ‟ʻOku pehē ha tali ke fai ki he taula‘eiki lahi̇́.”"
        },
        {
          "number": "23",
          "text": "Kae tali ‘e Si̇̄sū ki ai: ‟Kapau na‘e kovi ‘eku leá, peá ke fakamahino mai pē ko e hā ʻa e meʻa naʻe kovi̇́. Pea kapau na‘e ‘ikai ke kovi ‘eku leá, ko e hā naʻá ke taaʻi ai aú?”"
        },
        {
          "number": "24",
          "text": "Pea fekau atu ‘e ‘Ānasi ke ‘ave ia kia Kaiafasi ko e taula‘eiki lahi̇́, ʻoku kei haʻi pē hono ongo nimá."
        },
        {
          "number": "25",
          "text": "Ka naʻe kei tuʻu pē ʻa Saimone Pita, ‘o fakamāfana he afi na‘e tafu he ‘api ‘o ‘Ānasi̇́, pea nau pehēange: ‟‘Ikai ko koe foki, ko e toko taha he kau ako ‘a Si̇̄suú?” Pea naʻe toe fakafisingaʻi ia mo ne pehē: ‟‘Oku ‘ikai ko au ia.”"
        },
        {
          "number": "26",
          "text": "Pea ko e tamaio‘eiki ‘e taha ʻa e taula‘eiki lahi̇́, ko e kāinga ia ʻo e tangata na‘e tuʻusi ‘e Pita hono telingá, naʻá ne talaange: ‟‘Ikai naʻá ku sio kiate koe he ngouetapú mo e siana ko ená?”"
        },
        {
          "number": "27",
          "text": "Pea toe faka‘ikai‘i ai pē ‘e Pita."
        },
        {
          "number": "28",
          "text": "Pea ʻi heʻene hengihengi haké, naʻa nau taki atu ‘a Si̇̄sū mei he ‘api ‘o Kaiafasi̇́ ki he loto‘ā ‘o e Kōvana Lomá. Ka na‘e ‘ikai ke hū ki loto ‘a e kau taki ‘o e kakai Siú, koe‘uhi̇̄ ke nau kei ma‘a fakalao ai pē, ka nau lava ‘o kai ‘a e Pāsová."
        },
        {
          "number": "29",
          "text": "Pea hū mai ‘a Pailato ki tu‘a ‘o ‘eke ange kiate kinautolu: ‟Ko e hā ʻa e hia ‘oku mou faka‘ilo mai ki ai ʻa e tangatá ni?”"
        },
        {
          "number": "30",
          "text": "Pea nau talaange: ‟Kapau naʻe ʻikai fai ʻe he toko tahá ni ha kovi, naʻe ʻikai te mau taki mai ia kiate koé!”"
        },
        {
          "number": "31",
          "text": "Pea talaange ‘e Pailato kiate kinautolu: ‟Pe‘i ‘ave ia ‘o fakamāau‘i ʻaki ho‘omou lao ‘amoutolú.”"
        },
        {
          "number": "32",
          "text": "Ko ‘enau lea ko iā, na‘e fakamo‘oni ai ‘a e folofola naʻe fai ‘e Si̇̄sū, ‘o kau ki he mate‘anga te ne mate ai̇́."
        },
        {
          "number": "33",
          "text": "Pea foki ‘a Pailato ki loto‘ā ‘o naʻe ui mai ʻa Sisu ʻo ‘eke kiate ia: ‟Ko e Tuʻi koā koe ‘o e kakai Siú?”"
        },
        {
          "number": "34",
          "text": "Pea tali ‘e Si̇̄sū: ‟Ko e fehu‘i ia ‘a‘au? Pē, na‘e fakamatala atu au ‘e ha taha kehe kiate koe?”"
        },
        {
          "number": "35",
          "text": "Pea pehē ange ‘e Pailato: ‟He ko ha Siu au? Ko e kakai pē ‘o‘oú mo e kau taula‘eiki lahi̇́ kuo nau taki mai koe kiate aú. Ko e hā ho‘o me‘a na‘e fai̇́?”"
        },
        {
          "number": "36",
          "text": "Pea tali ‘e Si̇̄sū: ‟Ko hoku pule‘angá ‘oku ‘ikai ko ha pule‘anga faka-e-maama-ko-eni. He ka naʻe ko ha pule‘anga pehē ia, na‘e mei faitau ‘eku kau taú, ke ‘oua ‘e tukuange au ki he kau taki ‘o e kakai Siú. Ka ko eni, ko hoku pule‘angá, ‘oku ‘ikai ko ha pule‘anga faka-e-maama-ko-eni.”"
        },
        {
          "number": "37",
          "text": "Pea toki pehēange ‘e Pailato: ‟Tā ko e Tuʻi koe?”"
        },
        {
          "number": "38",
          "text": "Pea pehēange ʻe Pailato: ‟He ko e hā ‘a e mo‘oni̇́?”"
        },
        {
          "number": "39",
          "text": "Ka ‘oku ai ha mou anga maheni, ʻa ia ko hoʻomou faʻa loto ke u tukuange atu ha pōpula he taimi ʻo e Pāsová. Fēfē kapau te u tukuange atu ʻa e Tuʻi ‘o e kakai Siú?”"
        },
        {
          "number": "40",
          "text": "Pea nau kaila mai: ‟‘Oua ‘e tukuange ia! Tukuange mai ‘a Palāpasa!” Ka ko Palāpasá ko ha tangata naʻe kau ʻi ha angatuʻu."
        }
      ],
      "19": [
        {
          "number": "1",
          "text": "Pea toki fekau leva ‘e Pailato ke taaʻi ‘a Si̇̄sū ‘aki ha maea."
        },
        {
          "number": "2",
          "text": "Pea na‘e hanga ‘e he kau sōtiá ‘o fi̇̄ ha kalauni ʻaki ha ngaahi vaʻa ʻo ha ʻakau talatala, ‘o nau ‘ai ki hono ‘ulú. Pea nau toe ‘ai kiate ia mo ha pulupulu lanu kulokula fakapoʻupoʻuli."
        },
        {
          "number": "3",
          "text": "Pea nau pehēange: ‟Ke lākoifie ʻa e tu‘i ‘o e kakai Siú!” Pea nau ʻai hano tākituʻa ia."
        },
        {
          "number": "4",
          "text": "Pea toe hūmai ‘a Pailato ‘o talaange ki he kakai̇́: ‟Ko eni, te u fekau ke taki mai ia ki heni kiate kimoutolu, pea ‘e toki mahino ai kiate kimoutolu ‘oku ‘ikai te u ‘ilo ‘e au haʻane kovi.”"
        },
        {
          "number": "5",
          "text": "Pea hūmai ‘a Si̇̄sū ki tu‘a kuo kalauni talatala mo pulupulu lanu kulokula fakapoʻupoʻuli. Pea pehēange ‘e Pailato ki he kakai̇́: ‟Ko ena, ko e tangatá ena!”"
        },
        {
          "number": "6",
          "text": "Pea ʻi he sio leva ki ai ʻa e kau taula‘eiki lahi̇́ mo e kau ʻōfisa ʻo e Temipalé, naʻa nau fekailangakiʻi leva: ‟Tukifaʻo ia ki ha kolosi! Tukifaʻo ia!”"
        },
        {
          "number": "7",
          "text": "Pea tali ʻe he kakai̇́: ‟‘Oku ‘i ai ‘emau lao, pea ‘oku tu‘utu‘uni ai ke tāmate‘i ia, koe‘uhi̇̄ he kuó ne tala, ko e ‘Alo ia ‘o e ‘Otuá.”"
        },
        {
          "number": "8",
          "text": "Pea manavahē lahi ‘a Pailato ‘i he‘enau lau ko iā."
        },
        {
          "number": "9",
          "text": "Pea naʻe toe hū ki loto‘ā ‘o ‘eke ange kia Si̇̄sū: ‟Ko ho‘o ha‘ú mei fē?”"
        },
        {
          "number": "10",
          "text": "Pea pehēange ‘e Pailato: ‟Ko e hā ‘oku ‘ikai te ke lea mai ai̇́? ʻOku ʻikai koā te ke ʻilo, ‘oku ʻiate au ʻa e mafai ke tukuange koe, mo e mafai ke tukifaʻo koe ki ha kolosi?”"
        },
        {
          "number": "11",
          "text": "Pea tali ‘e Si̇̄sū kiate ia: ‟Na‘e ‘ikai te ke mei ma‘u ha mafai ‘e taha ke fai ha meʻa kiate au, ka ko hono foaki atu kiate koe mei he ʻOtuá. Ko hono ʻuhinga ia, ‘oku halaia lahi ange ai ʻa e toko taha naʻá ne tuku atu au kiate koé.”"
        },
        {
          "number": "12",
          "text": "‘I he lau pehē ‘a Sīsuú, na‘e feinga leva ‘a Pailato ke tukuange ia. Ka naʻe kaikaila atu pē ʻa e kakai̇́ kia Pailato: ‟Kapau te ke tukuange ʻa e tangata ko ená, ‘oku ‘ikai te ke kau koe mo Sisa! He ka pehē ‘e ha taha ko e tu‘i ia, ko ʻene fakafepaki ia kia Sisa.”"
        },
        {
          "number": "13",
          "text": "Pea ‘i he fanongo ʻe Pailato ki he kaikaila pehē ʻa e kakai̇́, naʻá ne taki atu leva ‘a Si̇̄sū kitu‘a, ʻo ne toki nofo hifo he sea fai‘anga fakamaau, ʻa ia ko ‟Falikimaka,” ‘a ia ko hono faka-Hepeluú, ko ‟Kāpata.”"
        },
        {
          "number": "14",
          "text": "Pea fe‘unga mo iá, kuo ofi ki he ho‘atā mālie ʻo e ʻaho naʻa nau tokonaki ai ʻo teu ki he ʻaho Pāsová."
        },
        {
          "number": "15",
          "text": "Ka naʻa nau kaikaila: ‟Tāmate‘i ia! Tāmate‘i ia! Tukifaʻo ia ki ha kolosi!”"
        },
        {
          "number": "16",
          "text": "Pea toki tukuange ‘e Pailato ‘a Si̇̄sū kiate kinautolu, ke nau ‘ave ia ‘o tukifaʻo ki he kolosi̇́."
        },
        {
          "number": "17",
          "text": "Pea nau taki atu ‘a Si̇̄sū ‘okú naʻe fua atu hono kolosi̇́, pea nau a‘u ki he feitu‘u ko ‟‘Ulupoko,” ʻa ia ko hono faka-Hepeluú, ko ‟Kolokota.”"
        },
        {
          "number": "18",
          "text": "Pea naʻa nau tutuki ai ia ki he kolosi̇́, fakataha mo ha ongo tangata ‘e toko ua, ‘o na taki taha ʻa e ongo tafatafa ʻaki ‘o Sīsuú."
        },
        {
          "number": "19",
          "text": "Pea naʻe tohi ʻe Pailato ‘i ha konga papa ‘a ia naʻe fakapipiki ki he funga kolosi̇́, ʻo pehē: ‟Ko Si̇̄sū mei Nāsaleti̇́, ko e Tu‘i ‘o e kakai Siú.”"
        },
        {
          "number": "20",
          "text": "Pea na‘e tohi ia ‘i he lea faka-Hepeluú, faka-Latiná mo e faka-Kalisi̇́."
        },
        {
          "number": "21",
          "text": "Ko ia, naʻe ō ʻa e kau taula‘eiki lahi̇́ kia Pailato ‘o talaange: ‟Ko e hā naʻá ke tohi ai he konga papá, ko e Tuʻi ia ‘o e kakai Siú? Na‘e tonú ke ke tohi, ‛Na‘e lau ‘e he tangatá ni, ko e Tu‘i ia ‘o e kakai Siú.’”"
        },
        {
          "number": "22",
          "text": "Kae talaange ‘e Pailato kiate kinautolu: ‟Ko e me‘a kuo u tohi̇́, ko e meʻa pē ia ʻe tohi̇́.”"
        },
        {
          "number": "23",
          "text": "Pea hili hono tukifaʻo ‘e he kau sōtiá ‘a Sīsuú, naʻa nau vahe fā hono valá ke nau taki taha ha tuʻunga. Pea ko e anga ʻo hono pulupulú, na‘e lālanga to‘ofua pē, ‘o ‘ikai ke ai hano hokoʻanga."
        },
        {
          "number": "24",
          "text": "Pea pehē ‘e he kau sōtiá: ‟‘Oua te tau hae ia, ka tau toho ke vakaiʻi pē ko hai ‘iate kitautolu te ne ma‘ú.” Naʻa nau fai pehē: ke fakamoʻoni ai ki he lau ʻa e Tohitapu, ‘oku pehē:"
        },
        {
          "number": "25",
          "text": "Pea na‘e tutuʻu ofi atu ki he ve‘e kolosi̇́ ʻa e fa‘ē ‘a Sīsuú, mo e tokoua ‘o ʻene fa‘eé, mo Mele ko e uaifi ‘o Kaliopasi̇́, pea mo Mele Makitaline."
        },
        {
          "number": "26",
          "text": "Pea ʻi he sio atu leva ‘a Si̇̄sū ki heʻene fa‘eé mo e toko taha naʻá ne ‘ofa taha ai ‘i heʻene kau akó, naʻá ne pehē ange ki heʻene fa‘eé: ‟Siʻeku faʻē, ko ena hoʻo tama.”"
        },
        {
          "number": "27",
          "text": "Pea naʻe pehēange ki heʻene akongá: ‟Tangata, ko ena hoʻo faʻē.” Pea talu mei ai, mo e nofo ʻa e fa‘ē ‘a Sīsuú, he ‘api ‘o e tangata ako ko iā."
        },
        {
          "number": "28",
          "text": "Pea hili iá, ʻi he ʻafioʻi ‘e Si̇̄sū kuo kakato ʻa e meʻa kotoa pē, pea koeʻuhi̇̄ ke fakamoʻoniʻi ʻa e lau ʻa e Tohitapú, naʻá ne folofola: ‟‘Oku ou fieinua.”"
        },
        {
          "number": "29",
          "text": "Pea na‘e tu‘u ai ha hina uaine mahimahi, ko ia, na‘e hanga ‘e he toko taha ‘o unu ai ha konga oma ‘o velo hake ‘aki ha va‘a ‘i̇̄sope ke inu mei ai ‘a Si̇̄sū."
        },
        {
          "number": "30",
          "text": "Pea ʻi he inu leva ‘e Si̇̄sū ʻa e uainé, pea naʻe toki pehē: ‟Kuo kakato!”"
        },
        {
          "number": "31",
          "text": "Pea ko e ʻaho ia naʻa nau tokonaki ai ʻo teuteu ki ha Sāpate mahuʻinga ʻo haʻa Siú, pea koeʻuhi̇̄ na‘e ‘ikai te nau loto ke tautau ha sino ʻi he kolosi̇́ he Sāpaté, ko ia, naʻa nau kole kia Pailato, ke fesiʻi ʻa e vaʻe ʻokinautolu naʻe tutuki ki he kolosi̇́, pea toki ʻohifo honau sinó ke tanu."
        },
        {
          "number": "32",
          "text": "Ko ia, naʻe omi ʻa e kau sōtia ʻo nau ‘uluaki fesi‘i ʻa e va‘e ‘o e ongo tangata na‘e tukifaʻo fakataha mo Sīsuú."
        },
        {
          "number": "33",
          "text": "Ka ʻi heʻenau a‘u atu kia Sīsuú, naʻa nau ʻilo kuo ‘osi pekia ia, ko ia, na‘e ‘ikai te nau fesi‘i hono va‘é."
        },
        {
          "number": "34",
          "text": "Kae hanga ‘e he sōtia ‘e taha, ‘o hoka‘i ʻa e vakavaka ‘o Si̇̄suú ʻaki hono taó, pea na‘e tafe leva mei ai ʻa e taʻataʻa mo e vai."
        },
        {
          "number": "35",
          "text": "Pea ko e toko taha na‘e mamata tonu ki ai̇́, ko ia ʻeni ʻokú ne fakamoʻoni atu, pea ʻoku mo‘oni̇ ʻene fakamoʻoni̇́. ‘Okú naʻe fakapapauʻi ʻa e mo‘oni ʻene fakamatalá, pea ko ʻene fakamoʻoni̇́ koeʻuhi̇̄ ke mou tui ki ai."
        },
        {
          "number": "36",
          "text": "He naʻe hoko ʻa e ngaahi me‘a ko ʻeni̇́ koeʻuhi̇̄ ke fakamoʻoni ki he lau ʻa e Tohitapú, ‘oku pehē: ‟‘E ‘ikai fesiʻi hano hui ‘e taha.”"
        },
        {
          "number": "37",
          "text": "Mo e Folofola ʻe taha ʻoku pehē: ‟Te nau toki sio ki ai, ki he toko taha na‘a nau hoka‘i̇́.”"
        },
        {
          "number": "38",
          "text": "Pea hili iá, na‘e ‘i ai ha tangata mei ‘Alematea, ko Siosifa, ʻa ia na‘e muimui fakafufū pē ‘ia Sīsū, koe‘uhi̇̄ ko ʻene ilifia ki he kau taki ‘o e kakai Siú. Pea ‘alu ʻa e tangata ko iā kia Pailato ‘o kole ke tukuange mu‘a ke ne ‘ave ʻa e sino ‘o Sīsuú. Pea naʻe loto ki ai ‘a Pailato, ko ia, naʻe ‘ave leva ‘e Siosifa ʻa e sino ‘o Sīsuú."
        },
        {
          "number": "39",
          "text": "Na‘e ‘alu atu fakataha ‘a Siosifa mo Nikotimasi, ʻa e tangata na‘e ‘alu poʻuli atu kia Sīsuú. Pea naʻe haʻu ‘a Nikotimasi mo ha ngaahi me‘a fakanamulelei, ko e mula mo e ‘ālosi na‘e fe‘unga nai mo e kilo ‘e tolungofulu."
        },
        {
          "number": "40",
          "text": "Pea hanga ‘e he ongo tangatá ‘o kofu ʻa e sino ‘o Si̇̄suú ʻaki ha tupenu li̇̄neni, fakataha mo e ngaahi me‘a fakanamulelei̇́, ‘o fakatatau ki he founga ʻa e kakai Siú, ‘i hono teuteu ha taha ke telio."
        },
        {
          "number": "41",
          "text": "Pea na‘e ‘i ai ha ngouetapu na‘e tu‘u he feitu‘u na‘e tukifaʻo ai ‘a Sīsuú, pea na‘e ‘i ai ha fonualoto ai na‘e te‘eki ke tanu ai ha taha."
        },
        {
          "number": "42",
          "text": "Pea koe‘uhi̇̄ ko e vave ʻa e kamata ʻa e Sāpaté, pea mo ʻene ofi mai̇́, naʻa nau telio ai ʻa Si̇̄sū."
        }
      ],
      "20": [
        {
          "number": "1",
          "text": "Pea ʻi he hengihengi ‘o e ‘uluaki ʻaho ‘o e uiké, lolotonga ʻoku kei fakapoʻupoʻuli pē, naʻe ʻalu atu ʻa Mele Makitaline ki he fonualotó ʻo ne ʻilo, kuo ʻosi teka‘i ʻa e fuʻu maka naʻe tāpuni ʻaki̇ ʻa e fonualotó."
        },
        {
          "number": "2",
          "text": "Pea lele mai leva ia kia Saimone Pita mo e toko taha ako ko ē na‘e ‘ofa ai ‘a Sīsuú, ʻo ne talaange kiate kinaua: ‟Kuo nau ‘ave ʻa e ‘Eiki̇́ mei he fonualotó, pea ‘oku ‘ikai te tau ‘ilo pē kuo nau tuku ia ki fē.”"
        },
        {
          "number": "3",
          "text": "Pea tutu‘u hake leva ‘a Pita mo e toko taha ako ʻe taha, ke ō ki he fonualotó;"
        },
        {
          "number": "4",
          "text": "Peá na kamata lele fakataha, kae ve‘e vave ange ʻa e toko taha ako ko eé ‘ia Pita, ʻo ne fuofua a‘u atu ia ki he fonualotó."
        },
        {
          "number": "5",
          "text": "Pea naʻe punou hifo ‘o sio ki loto, ‘oku tuku mai ai ʻa e ‘ū kongokonga tupenu li̇̄neni̇́. Ka na‘e ‘ikai te ne hū ki loto."
        },
        {
          "number": "6",
          "text": "Kae faifai pea a‘u mai ‘a Pita, ‘o naʻe hū ki loto fonualoto ‘o vakai ki he ‘ū kongokonga tupenu līneni̇́, ʻene tuku ai̇́;"
        },
        {
          "number": "7",
          "text": "Pea ʻi ai foki mo e konga tupenu na‘e takai ʻaki ʻa e fofonga ‘o Sīsuú. Na‘e ‘ikai ke tuku fakataha ia mo e kongokonga tupenu ko eé, ka kuo pelupelu ia ‘o tuku mavahe."
        },
        {
          "number": "8",
          "text": "Pea toki hū atu leva ʻa e toko taha ako ko eé, ‘a ē na‘e fua a‘u ki he fonualotó. Pea naʻe sio atu ia ki ai, ʻo ne tui."
        },
        {
          "number": "9",
          "text": "He kuo te‘eki pē ke mahino kia Pita mo e toko taha ako ko eé, ‘a e lau ‘a e Tohitapú, ki he pau ke toetu‘u ‘a Si̇̄sū mei he maté."
        },
        {
          "number": "10",
          "text": "Peá na toki foki atu leva ki he toenga ʻo e kau akó."
        },
        {
          "number": "11",
          "text": "Ka na‘e tu‘u ai pē ‘a Mele he ve‘e fonualotó, ʻo tangi. Pea lolotonga pē ʻene tangi̇́, naʻá ne punou hifo ‘o fakasio atu ki he loto fonualotó;"
        },
        {
          "number": "12",
          "text": "ʻO ne vakai atu, tā ‘oku ‘i ai ha ongo ‘āngelo teunga hina ‘okú na ta‘utu he me‘a na‘e fakatokoto ai ʻa e sino ‘o Sīsuú, ko e taha mei ‘ulu pea taha mei va‘e."
        },
        {
          "number": "13",
          "text": "Pea ‘eke ange ‘e he ongo ‘āngeló kia Mele: ‟Fefine, Ko e hā ‘okú ke tangi ai̇́?”"
        },
        {
          "number": "14",
          "text": "Pea ʻi heʻene lea pehē: naʻá ne tafoki ‘o sio atu kimui, ʻo ne mamata ‘oku tu‘u mai ai ‘a Si̇̄sū, ka na‘e ‘ikai te ne ʻilo, ko Si̇̄sū ia."
        },
        {
          "number": "15",
          "text": "Pea ‘eke ange ‘e Si̇̄sū: ‟Fefine, Ko e hā ‘okú ke siʻi tangi ai̇́? Ko hai ‘okú ke kumi ki ai̇́?”"
        },
        {
          "number": "16",
          "text": "Pea folofola ‘a Si̇̄sū kiate ia: ‟‘E Mele!”"
        },
        {
          "number": "17",
          "text": "Pea folofola ange ‘a Si̇̄sū: ‟‘Oua te ke ala mai kiate au. He kuo te‘eki ai ke u ‘alu hake ki he Tamai̇́. Ka ke ‘alu ki he‘eku kau akó ‘o tala kiate kinautolu, Te u ‘alu hake ki he‘eku Tamai̇́ ʻa ia ko hoʻomou Tamai̇, pea ki hoku ‘Otuá ʻa ia ko homou ‘Otuá.”"
        },
        {
          "number": "18",
          "text": "Pea toki ‘alu ‘a Mele ‘o tala ki he kau akó: ‟Kuo u mamata ki he ʻEiki̇́.” Pea naʻe fakamatalaange kiate kinautolu ‘a e me‘a na‘e folofolaʻaki ange ‘e he ‘Eiki̇́ kiate iá."
        },
        {
          "number": "19",
          "text": "Pea ʻi he efiafi hifo ʻa e ʻaho Sāpate ko iā, naʻe nofo taha ‘a e kau akó ʻi ha fale kuo tātāpuni koe‘uhi̇̄ ko ‘enau ilifia ki he kau taki ʻo e kakai Siú. Pea fakafokifa pē kuo tu‘u ‘a Si̇̄sū ‘i honau lotolotongá, ʻo ne fakalea atu kiate kinautolu: ‟ʻTauange ke nofoʻia kimoutolu ʻe he melinó.”"
        },
        {
          "number": "20",
          "text": "Pea naʻe toki fakahā ange leva hono ongo nimá mo hono vakavaká."
        },
        {
          "number": "21",
          "text": "Pea toe fakalea ange ‘a Si̇̄sū kiate kinautolu, ʻo pehē: ‟Tauange ke ʻiate kimoutolu ʻa e melinó. Hangē ko hono fekau mai au ‘e he Tamai̇́, ‘oku pehē foki ‘eku fekau atu kimoutolú.”"
        },
        {
          "number": "22",
          "text": "Pea naʻe toki hō kiate kinautolu, ʻo ne pehē ange: ‟Mou ma‘u ā ʻa e Laumālie Mā‘oni‘oni̇́."
        },
        {
          "number": "23",
          "text": "Kapau te mou fakamolemole‘i ʻa e angahala ‘a ha taha, pea kuo fakamolemole‘i ia. Pea kapau ‘e ‘ikai te mou fakamolemole‘i ha taha, pea ‘e ‘ikai ke fakamolemole‘i ia.”"
        },
        {
          "number": "24",
          "text": "Ka ko e toko taha ʻi he kau akó, ko Tōmasi, ʻa ia naʻe hingoa fakatenetene ko ‟Titimasi̇́,” na‘e ‘ikai ke nofo fakataha mo kinautolu ‘i he ha‘u ko ʻeni ‘a Sīsuú."
        },
        {
          "number": "25",
          "text": "Ko ia, naʻe talaange ‘e hono toé ki ai: ‟Na‘a mau mamata kimautolu ki he ‘Eiki̇́!”"
        },
        {
          "number": "26",
          "text": "Pea ‘osi ha uike ‘e taha mei ai, kuo toe nofo fakataha ʻa e kau akó, pea na‘e ‘i ai foki mo Tōmasi. Neongo na‘e tātāpuni ʻa e falé, ka na‘e ha‘u pē ‘a Sīsu ‘o tu‘u honau lotolotongá ‘o fakafeʻiloaki atu kiate kinautolu."
        },
        {
          "number": "27",
          "text": "Pea naʻe toki pehēange kia Tōmasi: ‟Ala mai ki hē. Sio mai, ko hoku nimá ē. Pea ʻai mai ho nimá foki ki hoku vakavaká. Pea tuku hoʻo taʻe tui̇́, ka ke tui.”"
        },
        {
          "number": "28",
          "text": "Pea tali ‘e Tōmasi kiate ia: ‟Tā ko hoku ‘Eiki̇́ pē koe mo hoku ‘Otuá!”"
        },
        {
          "number": "29",
          "text": "Pea folofola ‘a Si̇̄sū ki ai: ‟Ko ho‘o toki tui̇́ koā ʻeni ‘i ho‘o sio tonu kiate aú? ‘Oku monūʻia ange ʻakinautolu kuo ʻikai te nau mamata tonu kiate au, ka nau tui pē.”"
        },
        {
          "number": "30",
          "text": "Na‘e fai foki ‘e Si̇̄sū ha ngaahi mana kehekehe na‘e mamata ki ai ‘ene kau akó ka kuo ‘ikai hiki he tohi ko eni̇́."
        },
        {
          "number": "31",
          "text": "Ka kuo hikitohi̇ eni̇́, ke mou tui ko e Mi̇̄saiá ‘a Si̇̄sū, ko e ‘Alo ‘o e ‘Otuá, pea ‘i ho‘omou tui̇́, ke mou maʻu moʻui ʻi hono huafa."
        }
      ],
      "21": [
        {
          "number": "1",
          "text": "Pea hili ʻa e ngaahi meʻa ko iā, na‘e toe hā ʻa Si̇̄sū ki he‘ene kau akó he matātahi ʻo e Tahi ʻo Taipilioó."
        },
        {
          "number": "2",
          "text": "Na‘e fakataha ki ai ʻa Saimone Pita, mo Tōmasi, naʻe ui ko ‟Titimasi̇́,” mo Natāniela ko e tangata mei Kena ʻi Kāleli̇́, mo Sēmisi mo Sione, ko e ongo foha ‘o Sēpeti̇́, mo e toko ua kehe he kau ako ʻa Sīsuú."
        },
        {
          "number": "3",
          "text": "Pea pehē ‘e Pita kiate kinautolu: ‟Te u ‘alu au ‘o toutai.”"
        },
        {
          "number": "4",
          "text": "Pea ʻi he maama hake ʻa e ʻahó, tā ko Si̇̄sū ‘ena ‘oku tu‘u mai he matātahi̇́, ka na‘e ‘ikai ke ʻilo ‘e he kau akó ko Si̇̄sū ia."
        },
        {
          "number": "5",
          "text": "Pea ‘eke ange ʻe Si̇̄sū kiate kinautolu: ‟Tamaiki, naʻe ma‘u ha me‘a?”"
        },
        {
          "number": "6",
          "text": "Pea naʻe folofola kiate kinautolu: ‟Li̇̄ ʻa e kupengá ki he to‘omata‘u ‘o e vaká, kae ma‘u ha‘amou ika.” Pea nau li̇̄ leva ki ai, pea naʻa nau fiu hono toho mai ʻa e kupengá koeʻuhi̇̄ ko e lahi ʻa e ika na‘e ma‘ú."
        },
        {
          "number": "7",
          "text": "Pea pehēange ‘e he toko taha ako na‘e ‘ofa ai ʻa Si̇̄sū, kia Pita: ‟Tā ko e ‘Eiki̇́ ia!” Pea ʻi he fanongo leva ʻa Pita ki he lau: ‟Ko e ‘Eiki̇́ iá,” naʻá ne toe haʻi hono kofu tuʻá, he naʻá ne vete ia kae fai ‘ene ngāué, pea hopo ia ki tahi."
        },
        {
          "number": "8",
          "text": "Kae nofo ai pē ʻa e kau ako ko eé ‘i vaka, he kuo fonu ʻa e kupengá he iká, ka naʻe ʻikai te nau mamaʻo mei ʻuta, ko ha mita pē nai ʻe hivangofulu mei ʻuta, naʻa nau toho atu ai ʻa e kupengá."
        },
        {
          "number": "9",
          "text": "Pea ʻi heʻenau hake atu ki ‘utá, tā kuo tafu ai ha afi malala, pea ‘oku tunu ai ʻa e ika mo ha foʻi mā."
        },
        {
          "number": "10",
          "text": "Pea folofola ʻa Si̇̄sū ki he kau akó: ‟‘Omai ha ika mei̇́ he me‘a na‘a mou ma‘ú.”"
        },
        {
          "number": "11",
          "text": "Pea toe heka ʻa Pita ki he vaká ‘o toho mai ʻa e kupengá ki ‘uta, naʻe fonu ai ʻa e ika lalahi̇́, feʻunga mo ha mata‘i ika ‘e teau nimangofulu mā tolu, ka na‘e ‘ikai ke mahae ʻa e kupengá."
        },
        {
          "number": "12",
          "text": "Pea folofola ʻa Si̇̄sū kiate kinautolu: ‟Mou omi ‘o kai.”"
        },
        {
          "number": "13",
          "text": "Pea haʻu ʻa Si̇̄sū ʻo to‘o mai ʻa e foʻi maá, ‘o naʻe tufotufa atu kiate kinautolu, pea pehē pē mo e iká."
        },
        {
          "number": "14",
          "text": "Ko hono tu‘o tolu ia, ʻa e hā ʻa Si̇̄sū ki he‘ene kau akó, ‘i he hili ‘ene toetu‘u mei he pekiá."
        },
        {
          "number": "15",
          "text": "Pea ʻi he ‘osi ‘enau kai̇́, naʻe folofola ʻa Si̇̄sū kia Saimone Pita: ‟‘E Saimone, foha ‘o Sione, ‘oku lahi ange koā ho‘o ‘ofa kiate aú ‘i he ‘ofa ʻakinautolú ni?”"
        },
        {
          "number": "16",
          "text": "Pea toe ‘eke ange ‘e Si̇̄sū, ko hono tuʻo uá ia: ‟‘E Saimone, foha ‘o Sione, ‘okú ke ‘ofa koā ‘iate au?”"
        },
        {
          "number": "17",
          "text": "Pea toe ʻeke ange ‘e Si̇̄sū, ko hono tu‘o tolú ia: ‟‘E Saimone, foha ‘o Sione, ‘okú ke ‘ofa koā kiate au?”"
        },
        {
          "number": "18",
          "text": "‘Oku ou fakapapau atu, ʻi he taimi ʻokú ke kei talavou ai̇́, te ke tu‘u hake ‘o ʻalu atu ki ha feitu‘u pē ʻokú ke fie ʻalu ki ai. Ka ‘oka ke ka motu‘a, te ke hiki hake ho nimá ke puke ia ‘e ha taha kehe, ʻo ne toki taki atu koe ki ha feitu‘u ‘e ‘ikai te ke fie ʻalu ki ai.”"
        },
        {
          "number": "19",
          "text": "Ko e lau ko ia ‘a Si̇̄suú ke mahino kia Pita ‘a e anga ‘o e mateʻanga te ne fai ai hono fakalāngilangi‘i ʻo e ‘Otuá. Pea toki folofola ange ‘e Si̇̄sū ki ai: ‟Muimui mai kiate au.”"
        },
        {
          "number": "20",
          "text": "Pea tafoki ai ‘a Pita ‘o sio atu ‘oku muimui mai ‘i hono tuʻá ‘a e tokotaha ako ko ē na‘e ‘ofa ai ‘a Sīsuú, ‘a ē na‘e taupotu kia Si̇̄sū he kai̇́, pea ko ia ē naʻá ne ‘eke ange: ‟Ko hai te ne lavaki‘i koé, ‘Eiki?”"
        },
        {
          "number": "21",
          "text": "Pea ʻi he sio atu ‘a Pita ki ai̇́, naʻá ne ‘eke ange kia Si̇̄sū: ‟Fēfē ‘a e tangata ko ená, ‘Eiki?”"
        },
        {
          "number": "22",
          "text": "Pea tali ‘e Si̇̄sū: ‟Kapau te u loto ke ne tolonga ‘o a‘u ki he‘eku toe foki mai̇́, he ko ha meʻa ia ‘okú ke kau ai? Muimui mai pē koe kiate au!”"
        },
        {
          "number": "23",
          "text": "Ka na‘e mafola leva he kau ako ‘a Si̇̄suú ‘a e pehē: tokua, ‘e ‘ikai toe mate ‘a e toko taha ko iā. Ka na‘e ‘ikai ko e pehē ‘e Si̇̄sū, ‘e ‘ikai te ne toe mate, ka naʻá ne pehē pē ‘e ia: ‟Kapau te u loto au ke ne tolonga ‘o a‘u ki he‘eku toe foki mai̇́, he ko ha meʻa ia ‘okú ke kau ai?”"
        },
        {
          "number": "24",
          "text": "Ko e toko taha ako ko iā, ko ia ia naʻá ne fakamatala ʻa e ngaahi meʻá ni mo hikitohi̇́. Pea ‘oku mau ‘ilopau ‘oku mo‘oni ʻene fakamatalá."
        },
        {
          "number": "25",
          "text": "Pea ko eni, na‘e lahi foki mo e ngaahi me‘a na‘e fai ‘e Si̇̄sū, ʻa ia kapau ‘e hikitohi kotoa, ‘oku ou tui, ‘e ‘ikai hao ‘i māmani kātoa ‘a e ngaahi tohi ‘e fa‘ú."
        }
      ]
    }
  },
  "ACT": {
    "name": "Ngāue",
    "chapters": {
      "1": [
        {
          "number": "1",
          "text": "‘E Tiofilusi, Ko ‘eku ‘uluaki tohi atú, na‘á ku fakamatala ai ki he ngaahi ngāue mo e ngaahi fakahinohino na‘e fai ‘e Sīsū mei he kamata‘angá"
        },
        {
          "number": "2",
          "text": "‘o a‘u ki he ‘aho na‘e ‘ohake ai ia ki he langí. ‘I he te‘eki ai ke ‘ohake iá, na‘á ne fai ha tu‘utu‘uni ki he kau ‘apōsetoló, ‘a ē na‘á ne fili kinautolu ‘i hono tokoni‘i ia ‘e he Laumālie Mā‘oni‘oní."
        },
        {
          "number": "3",
          "text": "Na‘e fe‘unga mo ha ‘aho ‘e fāngofulu mei he falengā mamahi ‘a Sīsuú ‘a ‘ene toutou fakamo‘oni‘i ki he‘ene kau ‘apōsitoló ‘okú ne mo‘ui, mo ‘ene toutou fakamatala ange kiate kinautolu e anga ‘o e pule‘anga e ‘Otuá."
        },
        {
          "number": "4",
          "text": "Pea lolotonga ‘enau kei nofo fakatahá, na‘á ne tala ange kiate kinautolu,"
        },
        {
          "number": "5",
          "text": "He na‘e papitaiso vai kimoutolu ‘e Sione, ka ‘o ka hili pē ha ngaahi ‘aho si‘i pea ‘e papitaiso kimoutolu ‘aki e Laumālie Mā‘oni‘oní.”"
        },
        {
          "number": "6",
          "text": "‘I he kei nofo e kau ‘apōsitoló mo Sīsuú na‘a nau fehu‘i ange, “‘Eiki, te ke toe fokotu‘u leva ‘a e pule‘anga ‘Isilelí?”"
        },
        {
          "number": "7",
          "text": "Pea tali ange ‘e Sīsū, “‘Oku ‘ikai ko kimoutolu ke mou ‘ilo e ngaahi kuongá. Ko e Tamaí pē ‘okú ne fokotu‘utu‘u e ngaahi kuongá."
        },
        {
          "number": "8",
          "text": "Ka ‘e ha‘u e Laumālie Mā‘oni‘oní ‘o fakaivia kimoutolu. Pea te mou hoko ai ko ha kau fakamo‘oni kiate au ‘i Selusalema, mo Siutea kātoa, mo Samēlia, mo e tapa kotoa ‘o māmani.”"
        },
        {
          "number": "9",
          "text": "Pea hili pē ‘ene fakamatala ko iá, na‘e ‘ohake ia ki he langí ka nau sio pē, pea hoko ai pē mo ‘ene pulia ‘i ha konga ‘ao."
        },
        {
          "number": "10",
          "text": "Pea fakafokifā pē kuo tutu‘u mai ha ongo tangata teunga hina."
        },
        {
          "number": "11",
          "text": "Pea pehē mai ‘e he ongo tangatá, “Kau Kāleli, ko e hā ‘oku mou mo‘usioa ai ki he langí? Kuo ‘osi ‘ohake ‘a Sīsū ki he langí, ka te ne toe foki mai. Pea ko e anga ‘o ‘ene foki maí, ‘e tatau pē mo ‘ene ‘alu na‘a mou mamata ki aí.”"
        },
        {
          "number": "12-13",
          "text": "Na‘e foki leva ‘a e kau ‘apōsitoló ki he Mo‘unga ko ‘Ōlivé, ‘a ia ko hono vāmama‘o mo Selusalemá ko e vauea nai ‘o e maile. Pea nau a‘u atu ki ai, ‘o hū ki honau loki ‘i he fungavaka ki ‘olunga ‘o e fale na‘a nau nofo aí, ko Pita, mo Sione, Sēmisi, ‘Anitelū, Filipe, Tōmasi, Pātolomiu, Mātiu, mo Sēmisi ‘a e foha ‘o ‘Alefiusí, mo Saimone Mamahi‘i Fonua, pea mo Siutasi ‘a e foha ‘o Sēmisí."
        },
        {
          "number": "14",
          "text": "Na‘e fa‘a lotu fakataha ‘a e kau ‘apōsitoló. Pea na‘e fa‘a kau ai e kau fefiné, mo Mele ‘a e fa‘ē ‘a Sīsuú, pea mo e ngaahi tehina ‘o Sīsuú."
        },
        {
          "number": "15",
          "text": "Pea ko e ‘aho hono hokó, kuo ‘i he toko teau uofulu ‘a e kāinga lotu ‘oku nau nofo fakatahá. Pea tu‘u hake ‘a Pita ‘o lea kiate kinautolu,"
        },
        {
          "number": "16",
          "text": "“Kāinga, na‘e pau pē ke fakahoko e folofola na‘e fakafou mai ‘ia Tēvita ‘e he Laumālie Mā‘oni‘oní, ‘a ē ‘oku kau kia Siutasí, ‘a e tangata na‘á ne taki ange ‘a e fa‘ahinga na‘a nau puke ‘a Sīsuú."
        },
        {
          "number": "17",
          "text": "Na‘e kau foki ‘a Siutasi mo kitautolu, pea na‘e ‘oange hono fatongia ke fai."
        },
        {
          "number": "18",
          "text": "Ka na‘e fakatau ‘e Siutasi ha konga ‘api ‘aki e pa‘anga na‘e totongi ange ki ai ke ne fai e kovi ko iá, peá ne tō tū‘ulu he konga ‘api ko iá ‘o mafa‘a hono keté, pea mahua ki tu‘a hono to‘oto‘ongá."
        },
        {
          "number": "19",
          "text": "Na‘e ‘ilo ki ai e kakai nofo Selusalemá, pea nau ui leva ‘a e ‘api ko iá ko ‘ĀKELETAMA. Ko e ‘uhinga ‘o e ‘Ākeletamá ‘i he he‘enau leá ko e “‘Api ko Toto.”"
        },
        {
          "number": "20",
          "text": "He kuo tohi he Tohi Sāmé,"
        },
        {
          "number": "21-22",
          "text": "Pea ‘i he‘ene peheé leva, kuo pau ke tau fakanofo ha taha kehe ke kau mo kitautolu ‘i hono fanongonongo e fokotu‘u ‘o Sīsū mei he maté. ‘Oku ‘aonga pē ha taha kuo talu ‘etau kau fakataha mei he kamata‘angá--mei he papitaiso ‘o e ‘Eiki ko Sīsuú ‘o a‘u ki hono ‘ohake ki he langí.”"
        },
        {
          "number": "23",
          "text": "Pea ko e ongo tangata ‘e toko ua na‘e fokotu‘u hona hingoá. Ko Siosifa na‘e ui ko Pāsapa, ka ko hono fakaikú ko Siusitasa, pea mo Mataiasi."
        },
        {
          "number": "24",
          "text": "Na‘e fai leva ‘enau lotu, ‘o nau pehē ‘i he‘enau lotú, “‘Eiki, ‘oku tokaima‘ananga kiate koe ‘a e loto ‘o e kakai kotoa pē. Faka‘ilo mai mu‘a kiate kimautolu ‘a e toko taha kuó ke fili ke ne hoko ko e ‘apōsetolo"
        },
        {
          "number": "25",
          "text": "‘o fetongi‘i ‘a Siutasi, ‘a ē kuó ne kai e nunu‘a ‘o ‘ene fai koví.”"
        },
        {
          "number": "26",
          "text": "Pea nau fai leva ‘enau talotalo, ‘o toho e hingoa ‘o Mataiasí. Pea nau tānaki ia ki he kau ‘apōsitolo ‘e toko hongofulu mā taha ko eé."
        }
      ],
      "2": [
        {
          "number": "1",
          "text": "‘I he hoko mai e ‘aho Penitekosí, pea kuo fakatefua ‘a e fa‘ahinga kotoa na‘e tui kia Sīsuú he feitu‘u pē ‘e taha."
        },
        {
          "number": "2",
          "text": "Pea fakafokifā pē kuo ongo hifo mei he langí ha fu‘u mumuhu, ‘o hangē ko e mumuhu ‘a ha matangi mālohi. Pea kuo fā‘ofale ia he loki na‘a nau nofo aí."
        },
        {
          "number": "3",
          "text": "Na‘e ‘asi mo ha ngaahi ulo‘i afi ‘oku fōtunga‘i ‘elelo, ‘o ‘alu hifo ia ‘iate kinautolu tāutaha."
        },
        {
          "number": "4",
          "text": "Na‘e toki fā‘ofale leva ‘a e Laumālie Mā‘oni‘oní ‘iate kinautolu kotoa pē, ‘o nau kamata lea‘aki ha ngaahi lea kehekehe na‘e tuku ‘e he Laumālié ke nau lea‘aki."
        },
        {
          "number": "5",
          "text": "Na‘e tokolahi e kau Siu lotu kuo omi ki Selusalema mei he fonua kotoa pē ‘i māmani."
        },
        {
          "number": "6",
          "text": "Pea ko ‘enau fanongo atu ki he vākē ko ení, pea nau ‘aukau mai."
        },
        {
          "number": "7",
          "text": "Na‘e fakatumutumu honau ‘atamaí ‘i he‘enau taki taha fanongo ‘oku lea‘aki mai ‘ene lea fakafonua totonú. Pea nau fe‘ekenaki, “‘Ikai koā ko e kau Kāleli eni ‘oku leá?"
        },
        {
          "number": "8",
          "text": "Ka ko e hā ‘oku tau fanongo atu ai kiate kinautolu ‘oku nau lea mai ‘i he‘etau ngaahi lea totonú?"
        },
        {
          "number": "9",
          "text": "He ko e ni‘ihi ‘iate kitautolu mei Pātia, Mītia, mo ‘Ilami, ka ko e ni‘ihi ia mei Mesopotēmia, Siutea, Kapatōsia, Ponitō, ‘Ēsia,"
        },
        {
          "number": "10",
          "text": "mo Filīsia, Pamifilia, ‘Isipite, mo e ‘ū fonua ‘i Lītia he feitu‘u Sailiné mo Loma,"
        },
        {
          "number": "11-12",
          "text": "pea mo Kēliti mo ‘Ālepea. Ko e ni‘ihi ‘iate kitautolu ko e tupu‘i Siu, pea ko e ni‘ihi ko e toki ului mai pē ki he lotu faka-Siú. Ka ko eni ‘oku tau fanongo atu kotoa pē ‘oku fanongonongo mai ‘i he‘etau lea totonu taki taha ‘a e ngaahi me‘a fakaofo kuo fai ‘e he ‘Otuá!”"
        },
        {
          "number": "13",
          "text": "Ka ko e ni‘ihi, na‘a nau manuki‘i e kau ako ‘a Sīsuú, mo tala holo ‘oku nau konā."
        },
        {
          "number": "14",
          "text": "Na‘e tutu‘u hake leva ‘a Pita mo e kau ‘apōsitolo ko eé, ‘o lea ‘a Pita ki he kakaí, ko ‘ene kalanga le‘o lahi mo mahino, “‘E Kāinga, mo kimoutolu kotoa pē ‘oku nofo ‘i Selusalema. Mou fanongo lelei mai ka u lea atu."
        },
        {
          "number": "15",
          "text": "‘Oku hala ho‘omou pehē ‘oku konā ‘a si‘i tu‘unga mātu‘á ni. He ko e hiva pongipongí pē eni ia."
        },
        {
          "number": "16",
          "text": "He ko e me‘a ko eni ‘oku hokó, ko e me‘a ia na‘e lau ki ai e palōfita ko Sioelí,"
        },
        {
          "number": "17",
          "text": "‘Ka hoko mai leva ‘a e ngaahi ‘aho faka‘osi‘osi ‘o māmaní,"
        },
        {
          "number": "18",
          "text": "Te u foaki hoku Laumālié he ngaahi ‘aho ko iá"
        },
        {
          "number": "19",
          "text": "Te u fai ha ngaahi me‘a fakaofo he ‘ataá,"
        },
        {
          "number": "20",
          "text": "‘E fakapo‘uli e la‘aá"
        },
        {
          "number": "21",
          "text": "Pea ‘e fakahaofi ‘e he ‘Eikí ‘a e kakai kotoa pē ‘e kole tokoni kiate iá.’"
        },
        {
          "number": "22",
          "text": "Mou fanongo mai ka u fakamatala atu ‘a Sīsū mei Nāsaletí. Na‘e fakamo‘oni‘i ‘e he ‘Otuá ‘ene tuku mai ma‘amoutolu ‘a Sīsū mei Nāsaletí ‘aki ha ngaahi mana mo ha ngaahi faka‘ilonga fakaofo. ‘Oku ‘ikai ke puli ia ‘i ha taha ‘iate kimoutolu."
        },
        {
          "number": "23",
          "text": "Pea na‘e ‘afio‘i pē ‘e he ‘Otuá ‘e lavaki‘i ‘a Sīsū kiate kimoutolu, pea ko ia pē na‘á ne fokotu‘utu‘u ke peheé. Pea na‘a mou taki atu ‘a Sīsū ‘o tuku ange ke tāmate‘i he kolosí."
        },
        {
          "number": "24",
          "text": "Ka na‘e hanga ‘e he ‘Otuá ‘o vete ange ‘a Sīsū mei he maté ‘o fokotu‘u ki he mo‘uí. He na‘e ‘ikai ke mafai ‘e he mate ke ta’ofi ‘a Sīsū ‘e he maté."
        },
        {
          "number": "25",
          "text": "He ko e lau eni ‘a Tēvita ki aí,"
        },
        {
          "number": "26",
          "text": "‘E fiefia ma‘u ai pē hoku lotó."
        },
        {
          "number": "27",
          "text": "‘E ‘ikai lī‘aki au ‘e he ‘Eikí ‘i fonualoto."
        },
        {
          "number": "28",
          "text": "Kuó ne fakamahino mai kiate au ‘a e hala ki he mo‘uí."
        },
        {
          "number": "29",
          "text": "Si‘oku kāinga, ‘oku tau ‘ilo kotoa pē na‘e pekia pea telio hotau tupu‘anga ko Tēvitá. Pea ‘oku kei ‘ilonga pē hono fonualotó ‘o a‘u ki he ‘ahó ni."
        },
        {
          "number": "30",
          "text": "Ko e palōfita foki ‘a Tēvita, ‘o ne ‘ilo lelei kuo fai kiate ia ‘e he ‘Otuá ha tala‘ofa ‘e ‘ikai ke lava ‘e he ‘Otuá ‘o fakafoki. Ko e tala‘ofa ko iá, ko e fakahā ange ‘e he ‘Otuá kia Tēvita ‘e ‘i ai hano hako ‘e hoko ko e tu‘i."
        },
        {
          "number": "31",
          "text": "Na‘e ‘ilo ‘e Tēvita ‘e hoko e tala‘ofa ko ení. Pea na‘e tupunga ai e fakahā mai ‘e Tēvita ‘a e pau ke fokotu‘u ‘a Kalaisi mei he maté. Na‘e fakahā mai ‘e Tēvitá, ‘e ‘ikai ke lī‘aki ‘e he ‘Otuá ‘a Kalaisi ‘i fonualoto, pe te ne tuku hono sinó ke ‘au‘aunga."
        },
        {
          "number": "32",
          "text": "Pea na‘e hoko ‘o mo‘oni eni i hono fokotu‘u hake ‘e he ‘Otuá ‘a Sīsū mei he maté. Pea ko e kau fakamo‘oni kātoa kimautolu ki ai."
        },
        {
          "number": "33",
          "text": "Na‘e ‘ohake ‘a Sīsū ke ne nofo mei he to‘omata‘u ‘o e ‘Otuá. Pea na‘e ‘oange ma‘ána ‘a e Laumālie Mā‘oni‘oní, ‘o hangē pē ko e tala‘ofa na‘e fai ‘e he Tamaí. Ko Sīsū foki na‘á ne foaki mai e Laumālié kiate kitautolú. Pea ko ia eni ‘oku mou mamata mo fanongo ki aí."
        },
        {
          "number": "34",
          "text": "Na‘e ‘ikai foki ke ‘alu hake ‘a Tēvita ki he langí. Pea na‘e ‘ikai ke ‘uhinga pē kiate ia ‘ene pehē,"
        },
        {
          "number": "35",
          "text": "kae ‘oua kuó ne ‘ai hono ngaahi filí"
        },
        {
          "number": "36",
          "text": "Ke ‘ilo pau eni ‘e he ‘Isileli kotoa, kuo fakanofo ‘e he ‘Otuá ‘a Sīsū ko e ‘Eiki, mo e Kalaisi foki, neongo ho‘omou tāmate‘i ia ‘i he kolosí.”"
        },
        {
          "number": "37",
          "text": "Na‘e puputu‘u lahi e loto ‘o e kakaí he fakamatala ko eni ‘a Pitá, ‘o nau fehu‘i ange ki ai mo e kau ‘apōsitoló, “Ko e hā leva e me‘a te mau faí?”"
        },
        {
          "number": "38",
          "text": "Pea tali atu ‘e Pita, “Mou tafoki ki he ‘Otuá. Pea mou papitaiso ‘i he huafa ‘o Sīsū Kalaisí kae fakamolemole‘i ho‘omou ngaahi angahalá. Pea te mou ma‘u ‘a e Laumālie Mā‘oni‘oní."
        },
        {
          "number": "39",
          "text": "Ko e tala‘ofa ko ení, ‘oku ‘uhinga ia ma‘amoutolu mo ho‘omou fānaú. Ko e tala‘ofa ia ma‘á e fa‘ahinga kotoa ‘e fili ‘e he ‘Eiki ko hotau ‘Otuá, ‘o tatau ai pē pe ko e fē e feitu‘u na‘a nau tupu aí.”"
        },
        {
          "number": "40",
          "text": "Na‘e lahi foki mo e ngaahi me‘a kehekehe na‘e lea‘aki ‘e Pita kiate kinautolu. Peá ne toki pehē ange kiate kinautolu, “‘Oku ou kole atu kiate kimoutolu ke mou fei mo hola mei he faingata‘a ‘oku ‘amanaki ke tō mai ki he kakai kovi ko ení.”"
        },
        {
          "number": "41",
          "text": "Na‘e tui e toko tolu afe nai ki he malanga ‘a Pita he ‘aho ko iá, ‘o nau papitaiso."
        },
        {
          "number": "42",
          "text": "Na’a nau matu’aki nofo ki he fakahinohino ‘a e kau ‘apōsitolo, mo e feohi, mo e pakipaki mā, mo e ngaahi feinga lotu."
        },
        {
          "number": "43",
          "text": "Na‘e ‘ohovale ‘a e kakai kotoa pē ‘i he ngaahi mana mo e ngaahi me‘a fakaofo na‘e fai ‘e he kau ‘apōsitoló."
        },
        {
          "number": "44",
          "text": "Pea na‘e feohi e kakai na‘e tui kia Sīsuú, mo nau me‘a taha."
        },
        {
          "number": "45",
          "text": "Na‘a nau fakatau atu ‘enau nga‘oto‘otá mo ‘enau koloá, pea foaki e pa‘anga na‘e ma‘u aí ‘o fakatatau ki he’enau fiema’u taki taha."
        },
        {
          "number": "46",
          "text": "Pea ko e ‘aho kotoa pē na‘a nau kaungā lotu he Temipalé, mo kaungāpakipaki mā ‘i honau ngaahi ‘apí, mo kaungāma‘u me‘atokoni mo e loto fiefia mo nonga,"
        },
        {
          "number": "47",
          "text": "mo nau fakamālō ki he ‘Otuá. Na‘e ‘ofeina kinautolu ‘e he kakai kotoa pē, pea ‘alu pē e ‘ahó mo e tupu tokolahi e kakai kuo fakamo‘ui ‘e he ‘Eikí."
        }
      ],
      "3": [
        {
          "number": "1",
          "text": "Na‘e ō hake ‘a Pita mo Sione ki he Temipalé he ‘aho ‘e taha ke lotu efiafi he tolú,"
        },
        {
          "number": "2",
          "text": "kuo fata mai ki he ve‘e matapā na‘e ui ko e Matapā Masanisaní ha tangata ne talu pē ‘ene tupu mo ‘ene heke. He ko e ‘aho kotoa pē mo hono fata mai ia ki he ve‘e matapā ko ení ke fai ‘ene kolekole ki he kakai ‘oku ma‘u lotu he Temipalé."
        },
        {
          "number": "3",
          "text": "Na‘e sio atu e tangatá kia Pita mo Sione ‘oku ‘ai ke na hū ki he Temipalé, peá ne kole pa‘anga atu."
        },
        {
          "number": "4",
          "text": "Pea sio fakamama‘u ‘a Pita mo Sione ki he tangatá, peá na pehē ange, “Sio mai kiate kimaua.”"
        },
        {
          "number": "5",
          "text": "Pea sio hake leva e tangatá kiate kinaua ko ‘ene ‘amanaki te na ‘oange ha pa‘anga."
        },
        {
          "number": "6",
          "text": "Kae pehē ange ‘e Pita, “‘Oku ‘ikai ha siliva pe ko ha koula ‘iate au! Ka te u ‘oatu ma‘áu e me‘a ‘oku ou ma‘ú. ‘I he huafa ‘o Sīsū Kalaisi mei Nāsaletí, tu‘u ki ‘olunga ‘o ‘alu!”"
        },
        {
          "number": "7",
          "text": "Pea hanga ‘e Pita ‘o puke e nima to‘omata‘u ‘o e tangatá, peá ne fokotu‘u ki ‘olunga e tangatá. Pea mālohi ai pē ‘a e ongo va‘e ‘o e tangatá, mo hono tunga‘i va‘é."
        },
        {
          "number": "8",
          "text": "Pea puna ki ‘olunga e tangatá ‘o tu‘u ‘aki hono va‘é. Pea toki hū fakataha atu ia mo Pita mo Sione ki he Temipalé kuo laka mo puna takai holo mo fakamālō ki he ‘Otuá."
        },
        {
          "number": "9",
          "text": "Na‘e sio atu e kakai kotoa pē ki he‘ene laka mo puna holo mo fakafeta‘i ki he ‘Otuá,"
        },
        {
          "number": "10",
          "text": "pea nau fakatokanga‘i atu pē tā ko e tangata ia na‘e fa’a nofo ‘o kolekole he ve‘e Matapā Masanisaní, pea nau ‘ohovale mo ofoofo he me‘a kuo hoko kiate ia."
        },
        {
          "number": "11",
          "text": "Na‘e kei tukutāupe ‘a e tangatá ‘ia Pita mo Sioné, mo e ‘aukau mai e kakaí kiate kinaua ki he Fale Fakatolo ‘o Solomoné. Pea kuo fakatumutumu honau lotó."
        },
        {
          "number": "12",
          "text": "Na‘e vakai atu ‘a Pita ki he kakaí, peá ne pehē ange kiate kinautolu, “Kāinga, ko e hā ‘oku mou ‘ohovale ai he me‘a kuo hokó? Ko e hā ‘oku mou mo‘usioa ai kiate kimauá? ‘Oku mou pehē koā ‘oku ‘i ai ha ivi ‘omaua? ‘Oku mou fakakaukau koā ko e lava ‘a e tangatá ni ‘o ‘alú ko e sai ‘ema lotú?"
        },
        {
          "number": "13",
          "text": "Ko e me‘a ko eni kuo hokó ko e hanga ‘e he ‘Otua ‘o ‘Ēpalahame, mo ‘Aisake, mo Sēkope, mo ‘etau ngaahi kuí, ‘o hākeaki‘i mo fakalāngilangi‘i ‘ene tamaio‘eiki ko Sīsuú, ‘a ē na‘a mou lavaki‘í. Na‘a mou sītu‘a ki ai ‘i hono fakamāu‘i ‘e Pailató, neongo ‘a e loto ‘a Pailato ke tuku ange iá."
        },
        {
          "number": "14",
          "text": "Na‘a mou fakafisinga‘i ‘a Sīsū, ka ko e tangata mā‘oni‘oni ia mo faitotonu. Na‘a mou vili ke tuku ange ha tangata na‘e fakapō."
        },
        {
          "number": "15",
          "text": "Na‘a mou tāmate‘i e toko taha ‘oku ma‘u ai e mo‘uí. Ka kuo fokotu‘u hake ia ‘e he ‘Otuá mei he maté. Pea ko e kau fakamo‘oni ki ai ‘a kimautolu kātoa."
        },
        {
          "number": "16",
          "text": "‘Oku mou vakai mai ki he tangatá ni, pea ‘oku mou maheni kotoa pē mo ia. Kuo tui ia kia Sīsū, pea ko ia kuo mo‘ui ai hono va‘é. Ko e tui kia Sīsuú, ko ia kuo fakamo‘ui ai e tangatá ni ‘o mou mamata kātoa ki ai."
        },
        {
          "number": "17",
          "text": "Kāinga, ‘oku ou tui na‘e ‘ikai ke mahino kiate kimoutolu mo homou kau takí ‘a e pango ho‘omou me‘a na‘e faí."
        },
        {
          "number": "18",
          "text": "Ka na‘e fakahā ‘e he kau palōfita ‘a e ‘Otuá ‘a e pau ke fakamamahi‘i e Mīsaiá. Pea ko eni kuo fakahoko ‘e he ‘Otuá ‘ene folofolá."
        },
        {
          "number": "19",
          "text": "Ko ia, mou tafoki ā ki he ‘Otuá. Tuku ā ho‘omou fai angahalá kae lava ke fakamolemole‘i kimoutolu."
        },
        {
          "number": "20",
          "text": "Pea ‘e toki hoko mai ha ngaahi ‘aho ‘e fakafo‘ou ai homou iví ‘e he Eikí. He te ne fekau ‘a Sīsū, ‘a ‘ene Mīsaia kuo filí, ke ne ha‘u kiate kimoutolu."
        },
        {
          "number": "21",
          "text": "Ka kuo pau ke ‘afio ai pē ‘a Sīsū ‘i he langí kae ‘oua kuo fakafo‘ou ‘e he ‘Otuá ‘a e me‘a kotoa pē, ‘o hangē pē ko ‘ene ngaahi tala‘ofa ki he kau palōfita mei fuoloá."
        },
        {
          "number": "22",
          "text": "He na‘e pehē foki ‘e Mōsesé, ‘Ko e ‘Eiki ko homou ‘Otuá, te ne fili ha palōfita ma‘a homou kakaí, ‘o hangē pē ko ‘ene fili aú. Mou fai e me‘a kotoa te ne tala atú."
        },
        {
          "number": "23",
          "text": "Pea ka ai ha toko taha ‘e talangata‘a ki he palōfita ko iá, ‘e ‘ikai toe kau e toko taha ko iá he kakai ‘a e ‘Otuá.’"
        },
        {
          "number": "24",
          "text": "Ko e ngaahi me‘a ko eni ‘oku lolotonga hokó, na‘e lea‘aki pē foki ‘e Sāmiuela mo e kau palōfita kotoa ki mui maí."
        },
        {
          "number": "25",
          "text": "Ko kimoutolu tonu na‘e fekau ‘e he ‘Otuá ‘ene kau palōfitá ke nau lea ki aí. Pea ko kimoutolu tonu kuo mou ma‘u e tala‘ofa na‘e fai ‘e he ‘Otuá ki ho‘omou ngaahi kuí. Ko ‘ene folofola ē kia ‘Ēpalahame, ‘Ko e ngaahi pule‘anga kotoa pē ‘i māmani, ‘e monū‘ia koe‘uhí ko hamou hako.’"
        },
        {
          "number": "26",
          "text": "Pea kuo fekau ‘e he ‘Otuá ke tomu‘a ha‘u hono ‘Aló kiate kimoutolu, koe‘uhí ke tāpuaki‘i kimoutolu mo fakatafoki kimoutolu kotoa pē mei ho‘omou angahalá.”"
        }
      ],
      "4": [
        {
          "number": "1",
          "text": "Lolotonga e kei lea ‘a e ongo ‘apōsitoló ki he kakaí, mo e a‘u mai ha kau faifekau, mo e pule ‘o e kau le‘o Temipalé, pea mo ha kau Sātusi."
        },
        {
          "number": "2",
          "text": "Kuo ‘ita e kau tangatá ni koe‘uhí ko e malanga‘aki ‘e he ongo ‘apōsitoló ki he kakaí ‘a e fokotu‘u ‘o e kakai kuo maté ki he mo‘uí."
        },
        {
          "number": "3",
          "text": "Ko e me‘a eni kuo ‘osi efiafi po‘uli, pea na‘a nau fakahū leva ‘a Pita mo Sione ke na nofo pōpula ‘i he pō ko iá."
        },
        {
          "number": "4",
          "text": "Ka na‘e tui ki he‘ena malangá ‘a e tokolahi na‘e fanongo ki ai. Pea kuo meimei toko nima afe eni e kakai kuo tui kia Sīsuú."
        },
        {
          "number": "5",
          "text": "Pea pongipongi hake, kuo kātoa mai ki Selusalema ‘a e kau taki ‘o e kakai Siú, mo e kau mātu‘á, mo e kau faiako Lao ‘a Mōsesé."
        },
        {
          "number": "6",
          "text": "Pea na‘e ‘i ai e faifekau pule ko ‘Ānasi, mo Kaiafasi foki, mo Sione, mo ‘Alekisānita, pea mo ha ni‘ihi na‘e fāmili mo e taula‘eiki lahí."
        },
        {
          "number": "7",
          "text": "Na‘a nau fekau ke taki mai ‘a Pita mo Sione ‘o fokotu‘u ‘i honau lotolotongá. Pea nau fehu‘i atu, “Ko e mafai ‘o hai pē ko e hingoa ‘o hai na’amo fai ai ‘a e me’á ni?”"
        },
        {
          "number": "8",
          "text": "Pea kuo fonu ‘a Pita he Laumālie Mā‘oni‘oní, ‘o ne pehē atu ai ki he kau taki ‘o e kakaí mo e mātu‘á,"
        },
        {
          "number": "9",
          "text": "“Ko ho‘omou faka‘eke‘eke kimaua he ‘aho ní, ‘i he ‘ofa na‘e fai ki he tangata heké ‘o ne mo‘ui aí."
        },
        {
          "number": "10",
          "text": "Ka ‘oku ‘i ai e me‘a ‘okú ma fie fakahā atu kiate kimoutolu mo e kakai ‘Isileli kotoa pē. Ko e mo‘ui ‘a e tangata ko ení ‘i he ivi ‘o Sīsū Kalaisi mei Nāsaletí. Na‘a mou tāmate‘i ‘e kimoutolu ‘a Sīsū ‘i he kolosí. Ka kuo fokotu‘u ia ‘e he ‘Otuá ki he mo‘uí."
        },
        {
          "number": "11",
          "text": "Ko e maka ia na‘a mou fakata‘e‘aonga‘i ‘e kimoutolu ‘a e kau tufungá. Ka ko eni, ko e maka mahu‘inga tahá ia."
        },
        {
          "number": "12",
          "text": "Ko Sīsū pē ‘oku ‘i ai hono ivi fakamo‘uí! ‘Oku ‘ikai ha toe taha ‘i māmani kātoa kuo fakamafai‘i ‘e he ‘Otuá ke fakamo‘ui ai ha taha!”"
        },
        {
          "number": "13",
          "text": "Na‘e sio atu e kau takí ki he loto-to‘a ‘a Pita mo Sioné, ‘o nau ‘ohovale ‘aupito. He tā ko e ongo tangata me‘avale pē kinaua na‘e ‘ikai ako lelei. Pea kuo mahino ai pē ki he fakatahá kātoa ko e ongo tangata eni na‘e kau he ō holo mo Sīsuú."
        },
        {
          "number": "14",
          "text": "Ka na‘e ‘ikai ke lava ke nau faka‘ikai‘i e me‘a kuo hokó. He ko e tangata na‘e fakamo‘uí, ‘oku tutu‘u fakataha hē mo e ongo ‘apōsitoló."
        },
        {
          "number": "15",
          "text": "Pea tu‘utu‘uni ‘a e kau takí ke hū ki tu‘a ‘a Pita mo Sione mo e tangatá mei he loki fakataha‘angá, pea nau pehē,"
        },
        {
          "number": "16",
          "text": "“Ko e hā ha me‘a te tau lava ‘o fai ki he ongo tangatá ni? He kuo ‘ilo ‘e he kakai kotoa pē ‘i Selusalema ‘a e mana kuo faí, pea ‘e ‘ikai lava ke tau faka‘ikai‘i."
        },
        {
          "number": "17",
          "text": "Ko e me‘a pē te tau lava ‘o faí, ko ‘etau ta‘ofi ha toe mafola e me‘á ni. Tau fakatokanga ange pē kiate kinaua ke ‘oua te na toe malanga‘i e hingoa ‘o Sīsuú.”"
        },
        {
          "number": "18",
          "text": "Na‘á na ui leva ki he ongo ‘apōsitoló ke na toe hū mai. Peá nau tu‘utu‘uni ke ‘oua te na toe lea ‘aki pe malanga ‘aki e huafa ‘o Sīsuú."
        },
        {
          "number": "19",
          "text": "Pea tali ‘e Pita mo Sione kiate kinautolu, “‘Oku mou pehē koā ‘oku totonu ke ma talangofua ki he finangalo ‘o e ‘Otuá, pe ko e loto ‘omoutolú. Ko e hā ho’omou lau?"
        },
        {
          "number": "20",
          "text": "Te ma lea‘aki pē ‘e kimaua ‘a e me‘a na‘á ma mamata mo fonongo ki aí.”"
        },
        {
          "number": "21-22",
          "text": "Na‘e ‘ikai pē ke lava ‘e he fakatahá ke ‘ilo ha me‘a ke tautea ai ‘a Pita mo Sione. Pea nau fakamanamana‘i ai pē kinaua pea fekau ke na ō."
        },
        {
          "number": "23",
          "text": "Pea ko ‘ene tuku ange pē ‘e he kau takí ‘a Pita mo Sioné, kuo foki atu ‘a Pita mo Sione ‘o tala ange ki he kāingá ‘a e tu‘utu‘uni kotoa pē na‘e fai kiate kinaua ‘e he kau faifekau pulé, mo e kau takí."
        },
        {
          "number": "24",
          "text": "Pea fanongo ki ai e kāingá pea nau fai ‘enau lotu,"
        },
        {
          "number": "25",
          "text": "Pea na‘á ke folofola mai ‘i he Laumālie Mā‘oni‘oní ki he‘emau kui ko Tēvitá. Ko ho‘o tamaio‘eiki ia, pea na‘á ke folofola ange ki ai,"
        },
        {
          "number": "26",
          "text": "‘Oku teu tau ‘a e ha‘a tu‘i ‘o māmani,"
        },
        {
          "number": "27",
          "text": "He ko e mo‘oni e mo‘oni, na‘e kautaha ‘a Hēlota mo Ponitusi Pailato ‘i Selusalemá ni, ‘o na kau mo e kakai mulí mo e kakai ‘Isilelí ke fakafepaki ki ho‘o Tamaio‘eiki Mā‘oni‘oní, ‘a Sīsū, ko ho‘o Mīsaia na‘á ke fili."
        },
        {
          "number": "28",
          "text": "Ka ko ‘enau fakahoko pē ia ‘a e me‘a na‘á ke finangalo ki ai ‘i he funga ho māfimafí mo ho potó."
        },
        {
          "number": "29",
          "text": "‘Eiki, fanongo mai ki he‘enau fakamanamaná. Ko kimautolu eni ko ho‘o kau tamaio‘eiki. Fakalotolahi‘i kimautolu ke mau malanga‘aki ai pē ho‘o Ongoongo Leleí."
        },
        {
          "number": "30",
          "text": "Tuku ke hā ai pē ho ivi māfimafí ‘i he‘emau fakamo‘ui e kakaí mo fai e ngaahi mana kehekehe ‘i he huafa ho‘o Sevāniti Mā‘oni‘oni ko Sīsuú.”"
        },
        {
          "number": "31",
          "text": "Na‘e ‘ohovale pē ‘i he ‘osi ‘enau lotú, kuo ngalulu e feitu‘u na‘e fai ai ‘enau fakatahá. Pea na‘e fakafonu ‘aki kinautolu e Laumālie Mā‘oni‘oní ‘o nau to’a kelea ‘aki ‘a e folofola ‘a e ‘Otuá."
        },
        {
          "number": "32",
          "text": "Na‘e loto-taha ‘a e kāinga lotú ‘i he me‘a kotoa pē. Na‘e ‘ikai ha taha ‘iate kinautolu te ne lau ‘ene koloá ko e me‘a pē ‘a‘ana. Na‘a nau vahevahe tatau ‘enau me‘a kotoa na‘e ma‘ú."
        },
        {
          "number": "33",
          "text": "Pea na‘e ma‘u ivi ‘aupito ‘a e kau ‘apōsitoló he malanga ‘aki e toe mo‘ui ‘a e ‘Eiki ko Sīsuú mei he maté."
        },
        {
          "number": "34",
          "text": "Na‘e ‘ikai ha taha ‘e masiva ‘i ha me‘a. Ko kinautolu kotoa na‘e ‘i ai hanau kelekele, pe ko hanau fale, na‘a nau fakatau atu ‘o ‘omi e pa‘angá"
        },
        {
          "number": "35",
          "text": "ki he kau ‘apōsitoló, kae ‘ave ‘e he kau ‘apōsitoló ‘a e pa‘angá ma‘á ha taha ‘oku ‘i ai ha‘ane fe‘amokaki."
        },
        {
          "number": "36-37",
          "text": "Na‘e ‘i ai ha motu‘a Līvaite ko Siosifa mei Saipalo na‘e kau he fa‘ahinga na‘e tui kia Sīsuú. Na‘e fakatau atu ‘e he motu‘a ko iá hono konga ‘api ‘o ‘ave ki he kau ‘apōsitoló ‘a e pa‘anga na‘á ne ma‘u aí. Na‘e fakahingoa ‘e he kau ‘apōsitoló ‘a e tangata ko ení ko Pānepasa. Ko e ‘uhinga ‘o e Pānepasá, “Ko ha taha ‘okú ne fakalotolahi‘i ha kakai.”"
        }
      ],
      "5": [
        {
          "number": "1",
          "text": "Na‘e fakatau atu ‘e ‘Ananaia mo hono uaifí, ‘a Sāfaila, ha konga ‘api."
        },
        {
          "number": "2",
          "text": "Peá na alea ke na kākā ‘o fufuu‘i ma‘anaua ha konga ‘o e pa‘angá, pea ‘oatu leva ‘e ‘Ananaia ‘a e toenga pa‘angá ki he kau ‘apōsitoló."
        },
        {
          "number": "3",
          "text": "Na‘e pehē ange ‘e Pita ki ai, “Ko e hā kuó ke tuku ai ke fakaloto‘i koe ‘e Sētane ke ke ala ki he konga ‘o e pa‘anga mei ho‘o fakatau ‘apí? Ko e hā kuó ke loi ai ki he Laumālie Mā‘oni‘oní?"
        },
        {
          "number": "4",
          "text": "Ko e konga ‘api ‘o‘ou foki ki mu‘a. Pea hili ho‘o fakatau atu iá, ko e pa‘anga ai pē ia ‘a‘au. Pea ko e hā na‘á ke fai ai e kovi ko ení? Na‘e ‘ikai ko ho‘o lohiaki‘i e kakaí, ka ko e ‘Otuá.”"
        },
        {
          "number": "5",
          "text": "Pea lolotonga pē ‘a e kei lea atu ‘a Pita kia ‘Ananaiá, kuo tō ‘a ‘Ananaia ki lalo ‘o mate. Pea ko e kakai kotoa na‘e fanongo ki he talanoa ko iá, na‘a nau manavahē ‘aupito."
        },
        {
          "number": "6",
          "text": "Na‘e hū mai leva ha kau talavou ‘o kofu e sino ‘o ‘Ananaiá, ‘o fata atu ia ‘o tanu."
        },
        {
          "number": "7",
          "text": "Pea ‘osi nai ha houa ‘e tolu mei ai, kuo a‘u mai ‘a Sāfaila. Ka na‘e ‘ikai te ne ‘ilo e me‘a kuo hoko ki hono husepānití."
        },
        {
          "number": "8",
          "text": "Na‘e pehē ange ‘e Pita ki he fefiné, “Ko e pa‘anga koā eni na‘á mo ma‘u ‘i ho‘omo fakatau atu homo konga ‘apí?” Pea tala ange ‘e he fefiné, “‘Io, ko e pa‘angá ia.”"
        },
        {
          "number": "9",
          "text": "Pea pehē ange ‘e Pita, “Ka ko e hā na‘á mo alea ai ke ‘ahi‘ahi‘i e Laumālie ‘o e ‘Eikí? Ko e kau tangata na‘a nau toki ‘ave atú ni ‘a ‘Ananaia ‘o tanú, ko kinautolu ena he ve‘e matapaá. Pea te nau toe fata atu mo koe ki tu‘a.”"
        },
        {
          "number": "10",
          "text": "Pea tō hifo ai pē e fefiné ‘o mate he ve‘e va‘e ‘o Pitá."
        },
        {
          "number": "11",
          "text": "Na‘e manavahē kotoa ai e kakai ‘o e siasí, pea pehē pē mo kinautolu kotoa na‘e fanongo talanoa ki he me‘a na‘e hokó."
        },
        {
          "number": "12",
          "text": "Na‘e fai ‘e he kau ‘apōsitoló ‘a e ngaahi mana mo e ngaahi me‘a fakaofo ‘o sio tonu ai e kakaí. Pea na‘e fa‘a ma‘unga nofo e kau akó ki he tafa‘aki Temipale na‘e ui ko e Falefakatolo ‘o Solomoné."
        },
        {
          "number": "13",
          "text": "Pea neongo ‘a e ‘ofeina kinautolu ‘e he kakaí, ka na‘e ‘ikai ha taha ‘e fakato‘oto‘a ke kau mo kinautolu."
        },
        {
          "number": "14",
          "text": "Na‘e tokolahi e kakai tangata mo e kakai fefine na‘e kamata tui ki he ‘Eikí."
        },
        {
          "number": "15",
          "text": "Na‘a nau ‘ohake ki hala pule‘anga ‘enau kau mahamahakí ‘o fakatākoto he ‘ū mohenga mo e fala, hei‘ilo ‘e fou mai ‘a Pita ‘i hala ‘o lave mai hono ‘atá kiate kinautolu."
        },
        {
          "number": "16",
          "text": "Na‘e ‘aukau mai e kakai ‘o e ngaahi kolo he feitu‘u Selusalemá, ‘o nau fetuku mai ha tokolahi na‘e puke, pe ma‘u ‘e ha tēvolo, pea na‘e fakamo‘ui kātoa kinautolu."
        },
        {
          "number": "17",
          "text": "Na‘e loto kovi ‘a e Taula‘eiki Lahí mo e kau Sātusi kotoa pē na‘e kau mo iá,"
        },
        {
          "number": "18",
          "text": "‘o nau puke ‘a e kau ‘apōsitoló ‘o fakahū ki he pilīsone he koló."
        },
        {
          "number": "19",
          "text": "Ka ko e pō ko iá, na‘e fakaava ‘e ha ‘āngelo ‘a e ‘Eikí e matapā ‘o e pilīsoné, ‘o tataki atu e kau ‘apōsitoló ki tu‘a. Pea fekau ‘e he ‘āngeló,"
        },
        {
          "number": "20",
          "text": "“Mou ō ki he Temipalé ‘o talaki ki he kakaí ‘a e mo‘ui fo‘ou kuo mou a‘u ki aí.”"
        },
        {
          "number": "21",
          "text": "Pea nau uhu hengihengi atu ki he Temipalé, ‘o kamata faiako ai."
        },
        {
          "number": "22",
          "text": "Pea a‘u atu e kau le‘o Temipalé ki he pilīsoné, tā ‘oku ‘ikai ke ‘iloa e kau ‘apōsetoló ia. Pea nau foki mai leva ‘o fakahā ki he Fakataha‘angá,"
        },
        {
          "number": "23",
          "text": "“Na‘a mau ō kimautolu ki he pilīsoné ‘oku kei tātāpuni pea loka‘i, pea kei tu‘u ai pē e kau selá he ngaahi matapaá. Ka ko ‘emau fakaava e matapaá ‘o hū ki lotó, tā ‘oku ‘ikai ‘iloa ha taha ia ai.”"
        },
        {
          "number": "24",
          "text": "Pea fifili ai e loto e pule ‘o e kau le‘o Temipalé mo e kau taula‘eiki pulé pe ko e puli nai e kau ‘apōsitoló ki fē."
        },
        {
          "number": "25",
          "text": "Lolotonga pē iá, mo e hū mai ha toko taha ‘o ne pehē mai ‘e ia, “Ko e kau tangata ko ē na‘a mou fakahū pilīsoné, ko eni ‘oku nau lolotonga faiako atu he Temipalé!”"
        },
        {
          "number": "26",
          "text": "Na‘e ō leva e pulé mo e kau le‘o Temipale ‘e ni‘ihi ‘o fakafoki mai e kau ‘apōsitoló. Ka na‘e ‘ikai te nau ‘omi fakamālohi‘i, ko ‘enau ilifia‘i na‘a tolomaka‘i kinautolu ‘e he kakaí."
        },
        {
          "number": "27",
          "text": "Na‘e fakahū mai ai e kau ‘apōsitoló ki he Fakataha‘anga Lahí, pea lea ange ‘a e Taula‘eiki Lahí kiate kinautolu,"
        },
        {
          "number": "28",
          "text": "“Na‘a mau ‘osi fakamahino atu ke ‘oua te mou toe faiako ‘i he hingoa ‘o Sīsuú. Ka mou vakai ange ki he me‘a kuo mou faí. Ko ena kuo ‘osi ‘a Selusalema ho‘omou faiako takai holo aí. Pea kuo mou holi eni ke tukuaki’i ko kimautolu na‘a mau tāmate‘i e tangata ko ená.”"
        },
        {
          "number": "29",
          "text": "Pea tali atu ‘e Pita mo e kau ‘apōsitoló, “‘Oku mau fakaongo kimautolu ia ki he ‘Otuá, ‘o ‘ikai ko e kakaí."
        },
        {
          "number": "30",
          "text": "Na‘a mou tutuki ‘a Sīsū ki he kolosí ke ne mate ai. Ka ko e ‘Otua na‘e lotu ki ai ‘etau ngaahi kuí, na‘á ne fokotu‘u ‘a Sīsū ki he mo‘uí,"
        },
        {
          "number": "31",
          "text": "peá ne fakanofo ia ko hotau ‘Eiki mo Fakamo‘ui. Pea na‘e ‘ohake ‘e he ‘Otuá ‘a Sīsū ki hono tafa‘aki to‘omata‘ú, koe‘uhí kae tafoki kiate ia ‘a e kakai ‘Isilielí ke fakamolemole‘i ‘enau angahalá."
        },
        {
          "number": "32",
          "text": "‘Oku mau ‘i hení ko e kau fakamo‘oni ki he ngaahi me‘a kotoa ko iá. Pea ‘oku fakamo‘oni ki ai mo e Laumālie Mā‘oni‘oní. Ko e Laumālie Mā‘oni‘oní, ko e me‘a‘ofa ia ‘a e ‘Otuá kiate kinautolu kotoa ‘oku fakaongo kiate iá.”"
        },
        {
          "number": "33",
          "text": "Ko ‘ene fanongo pē ‘a e kau fakatahá ki he lea ko eni ‘a Pita mo e kau ‘apōsitoló kuo nau tekelili, ‘o nau loto ke tāmate‘i e kau ‘apōsitoló."
        },
        {
          "number": "34",
          "text": "Ka ko e toko taha ‘iate kinautolu ko e Fālesi, ko Kāmelieli, ko e faiako ‘iloa. Na‘e fekau ‘e Kāmilieli ke taki atu ki tu‘a ‘a e kau ‘apōsitoló mei he fakatahá kae fai ha‘ane lea. Peá ne pehē ange leva ‘e ia ki he fakatahá,"
        },
        {
          "number": "35",
          "text": "“Mātu‘a ‘Isileli, vakavakai lelei ho‘omou me‘a ‘e fai ki he kau tangatá ni."
        },
        {
          "number": "36",
          "text": "Manatu‘i ‘a Teutasi ki mu‘a atu, ‘a e tangata ko ē na‘á ne tala ko ha taha lahi ia, ‘o muimui ai e toko fāngeau nai. Ka na‘e tāmate‘i ia, ‘o movete ai e kakai na‘e muimui aí, pea iku launoa ai pē ‘ene feingá."
        },
        {
          "number": "37",
          "text": "Pea fe‘unga leva mo e tohi kakaí, mo e tu‘u mai e tangata Kāleli ko Siutasi, ‘o muimui ai mo e tokolahi. Ka na‘e tāmate‘i mo ia, ‘o movete ai pē ha‘aná ia kakai."
        },
        {
          "number": "38",
          "text": "Ko ia ai, ko ‘eku fale‘i kiate kimoutolú, ke ‘oua te mou ala ki he kau tangatá ni. Tukunoa‘i kinautolu. He kapau ko e me‘a ‘oku nau feinga ki aí ko e fakakaukau pē ‘anautolu, kuo pau ke iku launoa."
        },
        {
          "number": "39",
          "text": "Pea kapau leva ‘oku kau e ‘Otuá mo kinautolu, pea ‘e ‘ikai lava ke ta‘ofi. Mou vakai lelei na‘a ‘ai angé ko e ‘Otuá ‘oku mou fakafepaki ki aí.”"
        },
        {
          "number": "40",
          "text": "Na‘a nau toe ui ki he kau ‘apōsitoló ke nau hū mai, pea nau fekau ke ‘oua te nau toe faiako ‘i he hingoa ‘o Sīsuú. Na‘a nau toe fekau ke haha kinautolu ‘aki ha maea, mo nau fakamanamana‘i ke ‘oua te nau toe faiako ‘i he hingoa ‘o Sīsuú. Pea nau toki tuku ange kinautolu ke nau ō."
        },
        {
          "number": "41",
          "text": "Na‘e ō e kau ‘apōsitoló mei he Fakataha‘angá kuo fiefia honau lotó koe‘uhí ko e lau ‘e he ‘Otuá ‘oku nau taau ke kātaki‘i ha ngaahi mamahi koe‘uhí ko Sīsū."
        },
        {
          "number": "42",
          "text": "Pea ko e ‘aho kotoa pē na’a nau ō ki he Temipalé mo e tukui ‘apí ‘o faiako mo fanongonongo ‘a e ongoongo lelei ‘o Sīsū ko e Mīsaiá."
        }
      ],
      "6": [
        {
          "number": "1",
          "text": "Faifaí pea tokolahi e kakai kuo tui kia Sīsuú. Pea na‘e ‘i ai ha ni‘ihi ‘i he fa‘ahinga na‘e lea faka-Kalisí na‘a nau kamata lāunga’i e fa‘ahinga na‘e lea faka-Hepeluú,"
        },
        {
          "number": "2",
          "text": "Pea fekau leva ‘e he kau ‘apōsitolo ‘e toko hongofulu mā uá ke kātoa mai e kāinga lotú, pea nau lea ange kiate kinautolu, “‘Oku ‘ikai ke totonu ke tuku ‘emau malanga‘i e folofola ‘a e ‘Otuá kae tufa me‘a kai."
        },
        {
          "number": "3",
          "text": "Kāinga, mou fili mai meiate kimoutolu ha kau tangata falala’anga ‘e toko fitu pea fonu ‘i he Laumālie ‘o e ‘Eiki mo poto. Pea tau tuku kiate kinautolu ke nau fai e fatongia ko ‘ení,"
        },
        {
          "number": "4",
          "text": "ka mau nofo taha pē kimautolu ki he lotu mo e malanga‘i e Folofolá.”"
        },
        {
          "number": "5",
          "text": "Na‘e fakafiemālie ki he kāinga lotú ‘a e fokotu‘u ko ení, pea nau ‘uluaki fili ‘a Sitīveni. He ko e tama tui mālohi, pea fonu ‘ene mo‘uí he Laumālie Mā‘oni‘oní. Pea nau toki fili leva mo Filipe, mo Pōkolo, Naikano, Taimoni, Pāmina, mo Nikola, ko e tama muli mei ‘Anitioke na‘e ului ki he lotu ‘a e kau Siú ki mu‘a atu."
        },
        {
          "number": "6",
          "text": "Na‘e taki mai e kau tangatá ni ki he kau ‘apōsitoló. Pea lotu leva e kau ‘apōsitoló, ‘o hilifaki nima ‘iate kinautolu."
        },
        {
          "number": "7",
          "text": "Pea mafola ai pē e folofola ‘a e ‘Otuá, ‘o tupulekina ai e tokolahi ‘o e kakai ‘i Selusalema na‘e tui kia Sīsuú. Pea na‘a mo e kau taula‘eiki tokolahi na‘a nau tui kiate ia."
        },
        {
          "number": "8",
          "text": "Na‘e fakaivia ‘e he ‘Otuá ‘a Sitīveni ke fai ha ngaahi mana mo e ngaahi me‘a fakaofo, ‘o sio tonu ai e kakaí."
        },
        {
          "number": "9",
          "text": "Ka na‘e ‘i ai e kau Siu mei Sailine mo ‘Alekisānitia na‘e kau ki ha fa‘ahinga na‘a nau ui kinautolu ko e “Kau Tau‘atāina.” Na‘a nau kamata fakakikihi mo Sitīveni, pea na‘e kau ai mo ha ni‘ihi mei Silisia, mo ‘Ēsia."
        },
        {
          "number": "10",
          "text": "Ka na‘e ‘ikai te nau lava‘i ‘a Sitīveni. He na‘e hā he fakamatala ‘a Sitīvení ha poto makehe na‘e ‘oange ‘e he Laumālie Mā‘oni‘oní."
        },
        {
          "number": "11",
          "text": "Pea nau fakaloto‘i leva ha ni‘ihi ke nau fakahā mai, “Na‘a mau fanongo kia Sitīveni ‘oku lea kovi kia Mōsese mo e ‘Otuá.”"
        },
        {
          "number": "12",
          "text": "Na‘e iku ai ‘o tafoki meia Sitīveni ‘a e loto ‘o e kakaí, mo ‘enau kau faiakó, mo honau kau takí. Pea nau puke ‘a Sitīveni ‘o taki atu ‘o fokotu‘u he Fakataha‘anga Lahí."
        },
        {
          "number": "13",
          "text": "Na‘e alea leva ‘a e ni‘ihi ke talatalaaki‘i loi ‘a Sitīveni, ‘o nau pehē ‘e kinautolu, “Ko e siana ko ení, ‘oku ‘ikai ke tuku ‘ene lea kovi ki he Temipale Tapú ni mo e Lao ‘a Mōsesé."
        },
        {
          "number": "14",
          "text": "Na‘a mau fanongo tonu ki ai ‘okú ne tala holo ‘e faka‘auha ‘e Sīsū mei Nāsaleti ‘a e potu toputapú ni, pea te ne liliu hotau ngaahi ‘ulungāanga kuo tukufakaholo mai meia Mōsesé.”"
        },
        {
          "number": "15",
          "text": "Na‘e sio fakamama‘u kātoa ‘a e hou‘eiki fakatahá kia Sitīveni, pea ta kuo hā mai hono fofongá ‘o hangē ko e fofonga ‘o ha ‘āngeló."
        }
      ],
      "7": [
        {
          "number": "1",
          "text": "Na‘e ‘eke ange ‘e he Taula‘eiki Lahí kia Sitīveni, “Ko e mo‘oni ‘apē ‘enau lau kiate koé?”"
        },
        {
          "number": "2",
          "text": "Pea tali atu ‘e Sitīvení, “Kāinga, mou fanongo mai. Na‘e kei nofo ‘etau kui ko ‘Ēpalahamé ‘i Mesopotēmiá, pea te‘eki ai ke ne hiki ki Hālaní, na‘e hā ange ki ai hotau ‘Otua mohu lāngilangí,"
        },
        {
          "number": "3",
          "text": "‘o ne folofola ange, ‘Hiki atu mei ho fonuá ni mo ho kāingá ki he fonua te u toki fakahā atu.’"
        },
        {
          "number": "4",
          "text": "Pea hiki leva ‘a ‘Ēpalahame ki he fonua ‘o e kau Kālitiá, ‘o nofo ‘i Hālani. Pea pekia e tamai ‘a ‘Ēpalahamé, pea ha‘u leva ‘a ‘Ēpalahame ‘o nofo ‘i he fonua ko eni ‘oku mou lolotonga nofo aí."
        },
        {
          "number": "5",
          "text": "Na‘e ‘ikai ke ‘oange ‘e he ‘Otuá mo‘o ‘Epalahame ha konga ‘o e fonuá, pea na‘a mo ha ki‘i hanga ‘e taha. Ka na‘á ne tala‘ofa ‘aki ange ‘a e fonuá mo‘óna mo hono fāmilí, neongo na‘e ‘ikai ke ‘i ai ha fānau ‘a ‘Epalahame."
        },
        {
          "number": "6",
          "text": "Na‘e fakahā ange ‘e he ‘Otuá ki ai ‘e nofo hono hakó ‘i ha fonua muli ‘o fuofuoloa. Te nau nofo pōpula ai, pea ‘e ngaohikovi‘i kinautolu ‘o ta‘u ‘e fāngeau."
        },
        {
          "number": "7",
          "text": "Peá ne toe fakahā ange, ‘Te u tautea ‘a e pule‘anga te nau nofo pōpula aí. Pea ‘e faifai ange ha ‘aho te nau omi ai ‘o lotu kiate au he feitu‘ú ni.’"
        },
        {
          "number": "8",
          "text": "Pea folofola ange ‘a e ‘Otuá kia ‘Ēpalahame, ‘‘E kamu e tamasi‘i kotoa pē ‘i he fāmili taki taha, ke fakamo‘oni ho‘o fai ki he‘eta aleá.’ Pea ‘aho valu ‘a ‘Aisaké, pea kamu leva ia ‘e ‘Ēpalahame. Pea hili iá, pea kamu leva ‘e ‘Aisake hono foha ko Sēkopé, pea kamu ‘e Sēkope hono ngaahi foha ‘e hongofulu mā uá. Ko e kau tangata eni na‘a tau tupu mei aí."
        },
        {
          "number": "9",
          "text": "Ko hotau tupu‘anga ‘iloa ‘e taha foki ko Siosifa. Na‘e meheka ai hono ngaahi ta‘oketé ‘o nau fakatau pōpula ki ‘Isipite. Ka na‘e kau ‘a e ‘Otuá mo ia"
        },
        {
          "number": "10",
          "text": "‘o ne fakahaofi mei hono ngaahi faingata‘a‘ia kotoa pē. Na‘e ‘oange ‘e he ‘Otuá ke ne ‘atamai poto, pea na‘e ‘ofeina ia ‘e he tu‘i ‘Isipité, ‘e Felo. Na‘e a‘u ai pē ‘o fakanofo ‘e he tu‘í ‘a Siosifa ke ne kōvana ‘i ‘Isipite, mo pule‘i ‘ene me‘a kotoa pē na‘e ma‘ú."
        },
        {
          "number": "11",
          "text": "Faifai atu, kuo kovi e to‘u uité ‘i ‘Isipite mo Kēnani kātoa. Pea ko ‘etau fanga kuí, na‘e ‘ikai te nau ma‘u ha me‘atokoni ‘e fe‘unga."
        },
        {
          "number": "12",
          "text": "Pea ‘ilo ‘e Sēkope ‘oku ‘i ai e uite ‘i ‘Isipite, peá ne fekau ‘etau ngaahi kuí ke hiki ki ai. Ko ‘enau ‘uluaki fononga ia ki aí."
        },
        {
          "number": "13",
          "text": "Pea nau fononga ki ‘Isipite hono uá, pea hanga leva ‘e Siosifa ‘o fakahā ange ia ki hono ngaahi ta‘oketé, ‘o ‘ilo ai ‘e Felo ‘a e fāmili ‘o Siosifá."
        },
        {
          "number": "14",
          "text": "Na‘e fekau leva ‘e Siosifa hono ngaahi tokouá ke nau ‘omi ‘ene tamaí mo hono kāingá. Ko honau fakakātoá ko e toko fitungofulu mā nima."
        },
        {
          "number": "15",
          "text": "Pea ‘alu leva ‘a e tamai ‘a Siosifá ki ‘Isipite peá ne pekia ai, pea pehē pē mo ‘etau ngaahi kuí."
        },
        {
          "number": "16",
          "text": "Pea na‘e toki hikitanga kinautolu ki Sīkemi ‘o telio fakataha ‘i he fonualoto ko ē na‘e fakatau ‘e ‘Ēpalahame mei he fānau ‘a Hēmoá."
        },
        {
          "number": "17",
          "text": "Faifaí pea hoko mai e ‘aho ke fakahoko ai ‘e he ‘Otuá ‘ene tala‘ofa kia ‘Ēpalahamé. Pea kuo tokolahi ‘aupito eni hotau kakaí ‘i ‘Isipité."
        },
        {
          "number": "18",
          "text": "Pea kuo hau eni ‘i ‘Isipite ha tu‘i na‘e ‘ikai te ne ‘afio‘i ha me‘a ‘e taha ‘o kau kia Siosifa."
        },
        {
          "number": "19",
          "text": "Na‘e kākaa‘i mo ngaohikovi‘i ‘e he tu‘i ko iá ‘etau ngaahi kuí. Pea a‘u pē ki he‘ene tu‘utu‘uni ke nau lī‘aki ‘enau fānau valevalé koe’uhi ke nau mate ai."
        },
        {
          "number": "20",
          "text": "Pea lolotonga ení, kuo fā‘ele‘i ‘a Mōsese. Ko e tamasi‘i faka‘ofo‘ofa ia. Pea na‘e māhina ‘e tolu hono tauhi ‘a Mosese ‘i he fale ‘o ‘ene tamai"
        },
        {
          "number": "21",
          "text": "pea na toki lī‘aki ia. Ka na‘e ‘ilo ia ‘e he ‘ōfefine ‘o e tu‘í, peá ne ‘ave ‘o ohi ko ‘ene tama."
        },
        {
          "number": "22",
          "text": "Na‘e ako’i ‘a Mōsese ‘i he fa’ahinga poto kotoa ‘o e kakai ‘Esipité. Pea ko e tangata kaukaua ‘ene lea mo e ngāue."
        },
        {
          "number": "23",
          "text": "‘I he ta‘u fāngofulu ‘a Mōsesé, na‘á ne loto ke tokoni‘i e kakai ‘Isilelí, he ko hono kāinga kinautolu."
        },
        {
          "number": "24",
          "text": "Faifai, peá ne sio ‘oku ngaohikovi‘i ‘e ha tangata ‘Isipite ha tangata ‘Isileli. Pea na‘e tāmate‘i ‘e Mōsese ‘a e tangata ‘Isipité ke fakahaofi e tangata ‘Isilelí."
        },
        {
          "number": "25",
          "text": "Ko e fakakaukau ‘a Mōsesé, tokua ‘e mahino ki hono kakaí ‘a e pau ke nima‘aki ia ‘e he ‘Otuá ke fakatau‘atāina kinautolu. Ka na‘e ‘ikai ke mahino ia kiate kinautolu."
        },
        {
          "number": "26",
          "text": "Pea ko e ‘aho hono hokó, kuo fakatokanga‘i ‘e Mōsese ha ongo ‘Isileli ‘okú na kē, peá ne feinga ke ta‘ofi ‘ena keé. Na‘á ne tala ange kiate kinaua, ‘‘E ongo tangata, ko e ongo ‘Isileli fakatou‘osi kimoua. Ko e hā ‘okú mo fekainaki pehē aí?’"
        },
        {
          "number": "27",
          "text": "Kae tekelele ‘a Mōsese ‘e he tangata na‘á ne fakalanga e keé, peá ne pehē ange ki ai, “Ko hai na‘á ne fakanofo koe ke pule mai kiate kimautolú, mo fakamāu‘i kimoutolú?"
        },
        {
          "number": "28",
          "text": "Te ke tāmate‘i koā mo au, ‘o hangē ko ho‘o tāmate‘i ‘aneafi e tangata ‘Isipité?’"
        },
        {
          "number": "29",
          "text": "Na‘e hola leva ‘a Mōsese he lea pehē ange ki ai ‘a e tangata ‘Isilelí, ‘o ne ‘alu ‘o nofo hili he fonua ko Mitiani. Pea na‘e fanau‘i ai hono ongo fohá."
        },
        {
          "number": "30",
          "text": "Pea ‘osi ha ta‘u ‘e fāngofulu mei ai, kuo hā ange kia Mōsese ha ‘āngelo mei ha loto ‘akau vela he loto toafa he feitu‘u Mo‘unga Sainaí."
        },
        {
          "number": "31",
          "text": "Na‘e ‘ohovale lahi ‘a Mōsese ‘i he me‘a na‘á ne mamata ki aí, ‘o ne ‘unu‘unu atu ke ofi ange ke sio lelei ki ai. Kae folofola mai ki ai ‘a e ‘Eikí,"
        },
        {
          "number": "32",
          "text": "‘Ko au ‘a e ‘Otua na‘e lotu ki ai ho‘o ngaahi kuí, ‘a ‘Ēpalahame, mo ‘Aisake, mo Sēkope.’ Pea kuo tetetete ‘a Mōsese, ‘o ‘ikai ke ne fakato‘oto‘a ke hanga atu ki he fu‘u vao velá."
        },
        {
          "number": "33",
          "text": "Pea folofola ange ‘a e ‘Eikí ki ai, ‘Vete ho senitoló, he ko e kelekele toputapu ‘okú ke tu‘u aí."
        },
        {
          "number": "34",
          "text": "Kuó u ‘osi mamata tonu ki he faingata‘a‘ia hoku kakaí ‘i ‘Isipité, mo fanongo tonu ki he‘enau to‘é. Pea kuó u ‘alu hifo ke fakahaofi kinautolu. Ko ‘eku fekau eni kiate koe, ‘alu koe ki ‘Isipite.’"
        },
        {
          "number": "35",
          "text": "Ko Mōsese ko iá, ko ia pē na‘e fakafisinga‘i ‘e hono kakaí ‘aki ‘enau pehē, ‘Ko hai na‘á ne fakanofo koe ke ke pule mai kiate kimautolu, mo fakamāu‘i kimautolú?’ Ko ha ‘āngelo ‘a e ‘Otuá na‘e lea kia Mōsese mei he loto vao velá. Pea ko e ‘uhinga hono fekau mai ‘e he ‘Otuá ‘a e ‘āngeló, ke tokoni‘i ‘a Mōsese ke ne fakahaofi e kakaí, mo hoko ko honau taki."
        },
        {
          "number": "36",
          "text": "Na‘e fakahaofi ‘e Mōsese ‘a e kakaí ‘i he Tahi Kulokulá mo e toafá, ‘aki ‘ene fai e ngaahi mana mo e ngaahi me‘a fakaofo, ‘i he ta‘u ‘e fāngofulu."
        },
        {
          "number": "37",
          "text": "Ko Mōsese foki na‘á ne tala ange ki he kakai ‘Isilelí, ‘‘E fili ‘e he ‘Otuá ha taha ‘iate kimoutolu ke ne hoko ko ha palōfita, ‘o hangē pē ko ‘ene fili aú.’"
        },
        {
          "number": "38",
          "text": "Na‘e tānaki ‘e Mōsese hotau kakaí he toafá, pea na‘e lea ange ki ai ‘a e ‘āngeló ‘i funga Mo‘unga Sainaí. Pea na‘e foaki ai pē kiate ia ‘a e ngaahi folofola mo‘ui ke ‘omi ma‘atautolu."
        },
        {
          "number": "39",
          "text": "Ka na‘e angatu‘u ‘etau ngaahi kuí kia Mōsese, pea nau fakasītu‘a‘i ia, ‘o holi ke foki ki ‘Isipite."
        },
        {
          "number": "40",
          "text": "Na‘e pehē ange ‘e he kakaí kia ‘Ēlone, ‘Ngaohi ha ngaahi ‘otua tamapua ke nau taki kitautolu. He na‘e taki mai kitautolu ‘e Mōsese mei ‘Isipite, ka ‘oku ‘ikai te tau ‘ilo pe ko e hā e me‘a kuo hoko kiate iá.’"
        },
        {
          "number": "41",
          "text": "Pea nau ngaohi leva ha tamapua‘i pulu mui ‘o fai feilaulau ki ai, pea nau fai e fu‘u kātoanga ko hono fakalāngilangi‘i e me‘a kuo nau faí."
        },
        {
          "number": "42",
          "text": "Pea sītu‘a e ‘Otuá ki hono kakaí, ‘o ne lī‘aki kinautolu. Pea talu ai pē mo ‘enau lotu ki he pupunga fetu‘u he vavaá, ‘o hangē pē ko e lau ‘a e Tohi ‘a e Kau Palōfitá, ‘‘E kakai ‘Isileli, na‘e ‘ikai te mou fai feilaulau kiate au ‘i he ta‘u ‘e fāngofulu na‘a mou nofo ai he toafá."
        },
        {
          "number": "43",
          "text": "Na‘a mou hikihiki holo mo e tēniti ‘oku fai ai e lotu kia Moloké, mo fetuku holo e tamapua ‘o Lēfani ko homou fetu‘u ‘otuá. Ko e ngaahi tamapua ko iá, na‘a mou ngaohi pē ‘e kimoutolu ke mou lotu ki ai. Pea ko eni te u fekau ke fetukutuku kimoutolu ki Pāpilone.’"
        },
        {
          "number": "44",
          "text": "Ko e tēniti na‘e lotu ai ‘etau ngaahi kuí ki he ‘Otuá, na‘e ‘iate kinautolu he toafá, ko e tēniti na‘e fekau ‘e he ‘Otuá ‘a Mōsese ke ne ngaohí. Na‘e fa‘u ia ‘o fakatatau ki he sīpinga na‘e mamata ki ai ‘a Mōsesé."
        },
        {
          "number": "45",
          "text": "Na‘e toki ‘oange ‘a e tēnití ki he‘etau ngaahi kuí ki mui mai, ‘o nau fononga holo mo ia ‘i honau taki ‘e Siosiuá. Na‘a nau fononga holo ai pē mo ia ‘i he‘enau fa‘ao e fonuá mei he kakai na‘e kapusi ‘e he ‘Otuá meiate kinautolú. Pea na‘e ngāue‘aki mai ai pē ‘a e tēniti ko iá ‘o a‘u ki he kuonga ‘o e tu‘i ko Tēvitá."
        },
        {
          "number": "46",
          "text": "Na‘e hoa ‘a e mo‘ui ‘a Tēvitá mo e finangalo ‘o e ‘Otuá, peá ne kole ki he ‘Otuá ke tuku ange ke ne langa ha fale ke lotu ai e kakai ‘Isilelí."
        },
        {
          "number": "47",
          "text": "Na‘e toki langa ‘e he tu‘i ko Solomoné e Temipale ‘o e ‘Otuá."
        },
        {
          "number": "48",
          "text": "Ka ko e ‘Otua Fungani Mā‘olungá, ‘oku ‘ikai ke ne ‘afio ‘i ha fale kuo langa ‘e ha tangata. Hangē pē ko e lau ‘a e palōfitá,"
        },
        {
          "number": "49",
          "text": "‘Ko hoku nofo‘angá ‘a langi,"
        },
        {
          "number": "50",
          "text": "He ko e me‘a kotoa ‘oku ‘i aí,"
        },
        {
          "number": "51",
          "text": "‘A e kakai ongongata‘a! Ko homou angá ai pē ‘a e fakafepaki ki he Laumālie Mā‘oni‘oní, ‘o hangē pē ko ho‘omou ngaahi kuí."
        },
        {
          "number": "52",
          "text": "Mou tala mai angé ha palōfita ‘e toko taha na‘e tuku ta‘e fakatanga‘i ‘e ho‘omou ngaahi kuí! Na‘a nau tāmate‘i ‘e kinautolu ‘a e kau palōfita na‘a nau malanga‘i e ‘amanaki hoko mai ‘a e Toko Taha Faitotonú. Pea ko eni kuo mou fakasītu‘a‘i ia pea tāmate‘i."
        },
        {
          "number": "53",
          "text": "Ko e Lao ‘a e ‘Otuá, na‘e ‘oatu ‘e ha kau ‘āngelo, ka mou kei talangata‘a ai pē ki ai.”"
        },
        {
          "number": "54",
          "text": "Na‘e tuputāmaki ‘a e hou‘eiki fakatahá ‘i he malanga ‘a Sitīvení."
        },
        {
          "number": "55",
          "text": "Ka na‘e fonu ‘a Sitīveni ‘i he Laumālie Mā‘oni‘oní. Na‘á ne hanga hake ki he langí kuo hā mai ai ‘a e ‘Otuá mo hono lāngilangí, pea mo Sīsū ‘oku tu‘u mei hono tafa‘aki to‘omata‘ú."
        },
        {
          "number": "56",
          "text": "Pea lea ‘a Sitīveni ‘o ne pehē, “‘Oku ou sio ki he langí kuo matangaki mai, pea ko e Foha e Tangatá ‘oku tu‘u mei he tafa‘aki to‘omata‘u ‘o e ‘Otuá.”"
        },
        {
          "number": "57",
          "text": "Pea kaikaila ai e hou‘eiki fakatahá, pea nau tāpuni’i honau telingá. Pea nau toki mālanga hake ‘o ‘ohofi ‘a Sitīveni,"
        },
        {
          "number": "58",
          "text": "‘o nau toho ki tu‘akolo ‘o tolomaka‘i. Pea ko e kakai na‘a nau talatalaaki‘i iá, na‘a nau vete honau pulupulú ‘o tuku ke tauhi ‘e ha talavou ko Saula hono hingoá."
        },
        {
          "number": "59",
          "text": "Lolotonga ‘enau tolomaka‘i ‘a Sitīveni, na‘e kaila ia ‘o pehē, “‘Eiki, Sīsū, ke ke ma‘u atu au!”"
        },
        {
          "number": "60",
          "text": "Peá ne toki tū‘ulutui hifo leva ‘o kaila, “‘Eiki, ‘oua te ke fakamāu‘i kinautolu ‘i he me‘a kuo nau faí.” Peá ne pekia leva."
        }
      ],
      "8": [
        {
          "number": "1",
          "text": "Na‘e loto pē ‘a Saula ki he tolomaka‘i ‘o Sitīvení."
        },
        {
          "number": "2",
          "text": "Na‘e tanu ‘a Sitīveni ‘e ha kau fai mateaki he lotú mo e tēngihia lahi."
        },
        {
          "number": "3",
          "text": "Na‘e feinga leva ‘a Saula ke faka‘auha e Siasí, ‘o ne ‘alu ki he fale mo e fale ‘o fau mai e kakai na‘e tui kia Sīsuú ‘o fakahū pilīsone."
        },
        {
          "number": "4",
          "text": "Na‘e movete atu ‘a e kakai kuo tui ki he ‘Eikí ki he feitu‘u kotoa pē, ‘o nau fanongonongo ai pē ‘a e Ongoongo Leleí."
        },
        {
          "number": "5",
          "text": "Ko Filipe, na‘e ‘alu ki he kolomu‘a ‘o Samēliá, ‘o malanga‘i ‘a Kalaisi ki he kakaí."
        },
        {
          "number": "6",
          "text": "Pea na‘e ‘aukau mai e kakaí kia Filipe ke fanongo ki he‘ene malangá, mo sio ki he ngaahi mana ‘okú ne faí."
        },
        {
          "number": "7",
          "text": "Na‘e fakamo‘ui ha tokolahi kuo ma‘u ‘e ha fanga tēvolo, pea mavahe ai e fanga tēvoló meiate kinautolu mo e kaikaila. Na‘e fakamo‘ui mo ha kau heke mo ha kau mamatea tokolahi."
        },
        {
          "number": "8",
          "text": "Na‘e fiefia lahi ‘a e kakai ‘o e koló ‘i he ngaahi me‘a na‘e hokó."
        },
        {
          "number": "9",
          "text": "Na‘e ‘i ai e tangata ko Saimone kuo fuofuoloa ‘ene nofo ‘i Samēliá. Pea fa‘a ofo e kakaí ‘i he ngaahi me‘a na‘á ne faí. He ko e tangata fai fakalou‘akau, peá ne tala holo ko ha toko taha lahi ia."
        },
        {
          "number": "10",
          "text": "Na‘e holo mai ki ai e kakai kotoa pē, ‘a e kau tu‘umālié mo e kau masivá. Pea ko ‘enau fa‘ahinga lau eni na‘e faí, “Ko e tangatá ni, ko e ivi ia ‘o e ‘Otuá ‘oku ui ko e ‘Mafi’.”"
        },
        {
          "number": "11",
          "text": "Ne fuoloa mai e fai fakalou‘akau ‘a Saimone ke ofo ai e kakaí. Pea na‘e ‘ikai ke tūkua ‘enau ‘aukau mai ki aí."
        },
        {
          "number": "12",
          "text": "Ka na‘a nau fanongo ki he fakamatala ‘a Filipe ki he Pule‘anga ‘o e ‘Otuá, mo e huafa ‘o Sīsū Kalaisí, pea nau tui ki ai, ‘o nau papitaiso kotoa pē."
        },
        {
          "number": "13",
          "text": "Pea na‘a mo Saimone, na‘e tui pea papitaiso. Pea lafi holo ai pē ia ‘ia Filipe ko e to‘oa hono lotó ‘i he ngaahi mana mo e ngaahi me‘a fakaofo na‘á ne faí."
        },
        {
          "number": "14",
          "text": "Na‘e ongo atu ki Selusalema ki he kau ‘apōsitoló ‘a e tali ‘e he ni‘ihi ‘i Samēlia ‘a e folofola ‘a e ‘Otuá, pea nau fekau ‘a Pita mo Sione ke ō ki Samēlia."
        },
        {
          "number": "15",
          "text": "Na‘e a‘u atu ki Samēlia ‘a e ongo ‘apōsitoló, ‘o hūfia e kakaí ke foaki mai kiate kinautolu ‘a e Laumālie Mā‘oni‘oní."
        },
        {
          "number": "16",
          "text": "He na‘e te‘eki ai ke foaki e Laumālie Mā‘oni‘oní ki ha taha ‘i Samēlia, neongo kuo papitaiso e ni‘ihi ai ‘i he huafa ‘o e ‘Eiki ko Sīsuú."
        },
        {
          "number": "17",
          "text": "Pea hilifaki ‘e Pita mo Sione hona nimá ki he kakai kotoa pē kuo tui ki he ‘Eikí, pea na‘e foaki kiate kinautolu e Laumālie Mā‘oni‘oní."
        },
        {
          "number": "18",
          "text": "Na‘e fakatokanga‘i ‘e Saimone ‘oku toki foaki pē ‘a e Laumālié ki ha taha ‘i he hilifaki ‘e he ongo ‘apōsitoló hona nimá ki ai pea ha‘u ia mo e pa‘anga"
        },
        {
          "number": "19",
          "text": "‘o ne pehē ange kia Pita mo Sione, “Tuku mai mu‘a haku ivi pehē, ke u hilifaki nima pē ‘i ha taha pea ne ma’u leva ‘a e Laumālie Mā‘oni‘oní.”"
        },
        {
          "number": "20",
          "text": "Pea pehē ange ‘e Pita ki ai, “Ko koe, te ke iku atu ki heli mo ho‘o pa‘angá koe‘uhí ko ho‘o fakakaukau te ke lava ‘o fakatau e me‘a‘ofa ‘a e ‘Otua."
        },
        {
          "number": "21",
          "text": "‘Oku ‘ikai ha‘o kaunga he me‘á ni. He ‘oku ‘afio‘i ‘e he ‘Otuá ‘a e angahala‘ia ho lotó."
        },
        {
          "number": "22",
          "text": "Tuku ‘a e fakakaukau kovi ko ená. Peá ke kole ki he ‘Otuá ke ne fakamolemole‘i koe."
        },
        {
          "number": "23",
          "text": "‘Oku mahino kiate au ko koé ko e tangata loto-meheka ‘okú ke kei ‘efihia he angahalá.”"
        },
        {
          "number": "24",
          "text": "Pea pehē ange ‘e Saimone kia Pita, “Fakamolemole, ka ke kole ki he ‘Eikí ke ‘oua na‘a hoko kiate au ‘a e me‘a kuó ke lea ‘akí.”"
        },
        {
          "number": "25",
          "text": "Pea hili hono malanga‘i ‘e Pita mo Sione ‘a e ‘Eikí ‘i Samēliá, na‘á na foki ki Selusalema. Pea lolotonga ‘ena foki atú, na‘á na malanga‘i ai pē e Ongoongo Leleí ‘i he ngaahi kolo lahi ‘i Samēlia."
        },
        {
          "number": "26",
          "text": "Na‘e lea ange ‘a e ‘āngelo ‘a e ‘Eikí kia Filipe, “‘Alu ki he tongá he hala toafa mei Selusalema ki Kesá.”"
        },
        {
          "number": "27-28",
          "text": "Pea na‘e ‘i ai ha tangata ‘Itiopea ngāue fakapule‘anga mā‘olunga ‘oku fononga sāliote atu he hala ko iá. Ko e pule tauhi pa‘anga ia ‘a Kanitake, ko e Kuini ‘o ‘Itiopeá, pea ko ‘ene foki ia ki ‘api ‘i he hili ha‘ane lotu na‘e fai ki Selusalema. Na‘e heka pē he‘ene sālioté mo lautohi he tohi ‘a e palōfita ko ‘Aiseá."
        },
        {
          "number": "29",
          "text": "Na‘e fekau ‘e he Laumālié ‘a Filipe ke tulituli atu ki he sālioté."
        },
        {
          "number": "30",
          "text": "Pea lele ‘a Filipe ‘o fakaofiofi atu ki ai. Peá ne fanongo atú ‘oku lau e matāpulé he tohi ‘Aiseá. Pea pehē ange ‘e Filipe ki ai, “‘Oku ‘mahino nai kiate koe ‘a e me‘a ‘oku ke laú?”"
        },
        {
          "number": "31",
          "text": "Pea tali mai e matāpulé, “‘O mahino fēfē kiate au, ‘o kapau ‘oku ‘ikai ke ‘i ai ha taha ke tokoni mai?” Peá ne fakaafe‘i ‘a Filipe ke heka hake ki he sālioté."
        },
        {
          "number": "32",
          "text": "Ko e potu tohi eni na‘e lau ai e matāpulé,"
        },
        {
          "number": "33",
          "text": "Na‘e lau ia ko ha taha noa‘ia."
        },
        {
          "number": "34",
          "text": "Na‘e pehē ange leva ‘e he matāpulé kia Filipe, “Tala mai angé, ko e ‘uhinga ‘a e palōfitá kiate ia pē, pe ko ‘ene lau ki ha taha kehe?”"
        },
        {
          "number": "35",
          "text": "Pea na‘e fakamatala ange leva ‘e Filipe ‘a e Ongoongo Lelei ‘o kau kia Sīsuú, ‘o kamata pē mei he potu tohi na‘e lautohi ai e matāpulé."
        },
        {
          "number": "36",
          "text": "Na‘e fai atu ‘ena fononga he halá ‘o a‘u ki he feitu‘u ‘oku tu‘u ai ha vai. Pea tala ange ‘e he matāpulé kia Filipe, “Ko e vai ē! Fēfē ke papitaiso ai leva au.”"
        },
        {
          "number": "37",
          "text": "Pea pehē ange ‘e Filipe, “‘Oku lelei. Kehe pē kuó ke tui mo‘oni.”"
        },
        {
          "number": "#",
          "text": "Pea tali ‘e he matāpulé, “‘Oku ou tui mo‘oni au ko e Kalaisí ‘a Sīsū, pea ko e ‘Alo ia ‘o e ‘Otuá.”"
        },
        {
          "number": "38",
          "text": "Na‘e ta‘ofi ‘e he matāpulé ‘a e sālioté, ‘o na hopo ‘o hifo ki he vaí, pea papitaiso leva ‘e Filipe ‘a e matāpulé."
        },
        {
          "number": "39",
          "text": "Pea ko ‘ena heka hake pē mei he vaí, mo e ‘ave ‘e he Laumālie ‘o e ‘Eikí ‘a Filipe."
        },
        {
          "number": "40",
          "text": "Na‘e faka‘ohovale pē kuo ‘i ‘Āsota ‘a Filipe ia. Peá ne hoko atu ai ki Sēsalia mo malanga‘i ai pē e Ongoongo Leleí ‘i he tukui kolo kotoa pē."
        }
      ],
      "9": [
        {
          "number": "1",
          "text": "Na‘e fai ai pē ‘e Saula ‘ene fakamanamana te ne tāmate‘i e kakai kuo tui kia Sīsuú. Peá a‘u pe ‘o kole ki he Taula‘eiki Lahí"
        },
        {
          "number": "2",
          "text": "ke fai ha tohi ki he ngaahi fai’anga-lotu ‘i Tāmasikusí ke nau faka‘atā ange ke ne puke ha taha pē kuó ne tali e ‘Alunga ‘o e ‘Eikí, ‘o tatau pe ko e tangata pe ko e fefine, pea ha‘i ‘o taki atu ki Selusalema."
        },
        {
          "number": "3",
          "text": "Na‘e faka‘ohovale pē ‘i he fakaofiofi atu e fononga ‘a Saulá ki Tāmasikusí kuo kāpui ‘a Saula ‘e ha fu‘u maama na‘e huhulu hifo mei he langí."
        },
        {
          "number": "4",
          "text": "Na‘e tō ‘a Saula ki lalo. Pea ongo mai ha le‘o na’e pehē, “Saula! Saula! Ko e hā ‘okú ke fakatanga‘i ai aú?”"
        },
        {
          "number": "5",
          "text": "“He ko hai koe?” Ko Saula atu ia. Pea tali mai e ‘Eikí, “Ko Sīsū au. Pea ko au ‘okú ke fakatanga‘í."
        },
        {
          "number": "6",
          "text": "Tu‘u ki ‘olunga ‘o ‘alu ki he koló. ‘E toki fakahā atu ai e me‘a ke ke faí.”"
        },
        {
          "number": "7",
          "text": "Na‘e mo‘utāfu‘ua ‘a e kaungāfononga ‘o Saulá. He na‘a nau fanongo ki he le‘ó, ka na‘e ‘ikai te nau sio ki ha taha."
        },
        {
          "number": "8",
          "text": "Na‘e tu‘u ‘a Saula ki ‘olunga ‘o faka‘ā‘ā hake, tā kuo kui. Pea na‘e taki atu ia ‘e hono kaungāfonongá ki Tāmasikusi."
        },
        {
          "number": "9",
          "text": "Na‘e ‘aho ‘e tolu e kui ‘a Saulá, mo ‘ene ta‘e kai mo inu."
        },
        {
          "number": "10",
          "text": "Pea na‘e ‘i ai e toko taha nofo Tāmasikusi ko ‘Ananaia na‘e tui kia Sīsū. Na‘e hā mai ‘a e Eikí kia ‘Ananaia, peá ne folofola ki ai. Pea tali atu ‘e ‘Ananaia, “Ko au eni, ‘Eiki.”"
        },
        {
          "number": "11",
          "text": "Pea folofola mai ‘a e ‘Eikí, “Tu‘u ki ‘olunga ‘o ‘alu ki Hala Hangatonu ki he ‘api ‘o Siutasí. Te ke a‘u atu ki aí pea te mo fe‘iloaki mo ha tangata ko Saula mei Tāsusi. ‘Oku lolotonga fai ‘ene lotu,"
        },
        {
          "number": "12",
          "text": "pea kuo hā ange kiate ia ha tangata ko ‘Ananaia ‘oku ha‘u ‘o hilifaki ki ai hono nimá ke ne toe lava ‘o sio.”"
        },
        {
          "number": "13",
          "text": "Pea pehē ange ‘e ‘Ananaia, “‘Eiki, kuo fakamatala mai ‘e he tokolahi ‘a e ngaahi me‘a fakamamahi kuo fai ‘e he tangata ko ená ki he kakai ‘i Selusalema ‘oku tui kiate koé."
        },
        {
          "number": "14",
          "text": "Pea ko eni kuo fakamafai‘i ia ‘e he kau taula‘eiki pulé ke ne ha‘u ki heni ‘o puke ha taha pē ‘e lotu kiate koe.”"
        },
        {
          "number": "15",
          "text": "Pea folofola ange ‘a e ‘Eikí kia ‘Ananaia, “‘Alu! He kuó u fili ia ke ne malanga‘i au ki he kakai mulí, mo ha‘a tu‘i, pea mo e kakai ‘Isilelí."
        },
        {
          "number": "16",
          "text": "Te u fakahā ange ki ai ‘a e lahi faufau e ngaahi faingata‘a te ne a‘u ki ai koe‘uhí ko aú.”"
        },
        {
          "number": "17",
          "text": "Na‘e ‘alu leva ‘a ‘Ananaia ki he ‘api na‘e nofo ai ‘a Saulá ‘o ne hilifaki hono nimá kiate ia. Peá ne pehē ange, “‘E Saula, ko ‘eku ha‘ú ko e fekau ‘a e ‘Eiki ko Sīsuú. Ko ia na‘e hā atu he halá. Pea ko hono finangaló ke ‘ā leva ho matá, mo fakafonu koe ‘aki ‘a e Laumālie Mā‘oni‘oní.”"
        },
        {
          "number": "18",
          "text": "Na‘e fakafokifā pē kuo ngangana mei he mata ‘o Saulá ha me‘a na‘e hangē ha ‘uno‘i iká, peá ne toe lava ‘o sio. Pea tu‘u hake ‘a Saula, pea papitaiso ia."
        },
        {
          "number": "19",
          "text": "Pea hili ‘ene ma‘u ha me‘atokoni na‘á ne ongo‘i kuo mālohi hono sinó."
        },
        {
          "number": "20",
          "text": "Pea toki ‘alu ia ki he ngaahi fai‘anga lotu ‘o e kakai Siú ‘o kamata malanga‘i kiate kinautolu ko Sīsuú ko e ‘Alo ia ‘o e ‘Otuá."
        },
        {
          "number": "21",
          "text": "Na‘e ofo ai e loto ‘o e kakai kotoa pē, ‘o nau pehē ‘e kinautolu, “‘Ikai ko e tangata eni na‘á ne fakatanga‘i e kakai ‘i Selusalema kuo lotu kia Sīsuú? ‘Ikai koā ko ‘ene ha‘u ki hení ke puke kinautolu ‘o taki pōpula ki he kau taula‘eiki pulé?”"
        },
        {
          "number": "22",
          "text": "Ko e mafai lahi na‘e fai ‘aki ‘e Saula ‘ene malangá, pea hoko ai pē mo e puputu‘u e loto ‘o e kakai Siu ‘i Tāmasikusí ‘i he fu‘u o‘o ‘ene ngaahi fakamo‘oni ki he‘ene pehē ko e Kalaisí ‘a Sīsuú."
        },
        {
          "number": "23",
          "text": "Na‘e fa‘ufa‘u leva ‘e he ni‘ihi ai ke tāmate‘i ‘a Saula,"
        },
        {
          "number": "24",
          "text": "ka na‘e ‘ilo ki ai ‘a Saula."
        },
        {
          "number": "25",
          "text": "Ko e pō ‘e taha, na‘e hanga ‘e ha ni‘ihi na‘e kau mo Saula ‘o tukutuku hifo ia he ‘ā ‘o e koló ‘i ha fu‘u kato."
        },
        {
          "number": "26",
          "text": "Na‘e a‘u atu ‘a Saula ki Selusalema, ‘o ne feinga ke kaungāngāue fakataha ai mo e kakai na‘e tui kia Sīsuú. Ka na‘a nau manavahē ‘ia Saula, ko ‘enau pehē ‘oku ‘ikai ke ne tui mo‘oni kia Sīsū."
        },
        {
          "number": "27",
          "text": "Pea tokoni mai leva kiate ia ‘a Pānepasa ‘aki ‘ene fakafe‘iloaki ange ia ki he kau ‘apōsitoló."
        },
        {
          "number": "28",
          "text": "Na‘e fononga holo ‘a Saula ‘i Selusalema mo e kakai na‘e tui kia Sīsuú, ‘o ‘ikai te ne ufi hono malanga‘i e ‘Eikí."
        },
        {
          "number": "29",
          "text": "Na‘e fakakikihi ma‘u pē ‘a Saula mo e kakai Siu na‘e lea faka-Kalisí, pea nau feinga leva ke tāmate‘i ia."
        },
        {
          "number": "30",
          "text": "Pea ‘ilo ki ai e kakai na‘e tui kia Sīsuú, pea nau holataki‘i ‘a Saula ki Sēsalia, ‘o toki tuku atu ai ki he kolo ko Tāsusi."
        },
        {
          "number": "31",
          "text": "Na‘e fuofuoloa ai e nofo fiemālie ‘a e siasi ‘i Siutea, mo Kāleli, mo Samēliá. Na‘e hokohoko atu ai pē ‘enau ‘apasia ki he ‘Eikí. Pea na‘e faka‘au ke nau kaukaua ‘i hono fakalotolahi‘i mo tokoni‘i ‘e he Laumālie Mā‘oni‘oní. Pea fakautuutu ai pe ‘enau tokolahí."
        },
        {
          "number": "32",
          "text": "Lolotonga ‘a e fononga holo ‘a Pita he feitu‘u kehekehe, na‘á ne ‘a‘ahi ki he kakai na‘e tui kia Sīsū ‘i he kolo ko Litá."
        },
        {
          "number": "33",
          "text": "Na‘á ne fe‘iloaki ai mo ha tangata, ko ‘Eneasi hono hingoá, kuo ta‘u ‘e valu ‘ene tokoto ko e mamatea."
        },
        {
          "number": "34",
          "text": "Na‘e pehē ange ‘e Pita kia ‘Eneasi, “Kuo fakamo‘ui koe ‘e Sīsū. Tu‘u ki ‘olunga, pea takai ho mohengá.” Peá ne tu‘u ai pē ki ‘olunga."
        },
        {
          "number": "35",
          "text": "Na‘e sio kia ‘Eneasi ha kakai tokolahi ‘i he ongo kolo ko Lita mo Sāloní, pea nau tui ai kia Sīsū."
        },
        {
          "number": "36",
          "text": "Na‘e ‘i ai ha fefine nofo Siopa ko Tāpaita na‘e tui kia Sīsū. Ko hono hingoa faka-Kalisí ko Toakase, ko hono ‘uhingá ko e ‘Tia’. Ko e fefine anga-lelei mo ‘ofa, pea lahi ‘ene ngaahi tokoni ki he kakai masivá."
        },
        {
          "number": "37",
          "text": "Na‘e si‘i puke hake pē ‘a Tāpaita ‘o mālōlō. Pea nau tatafi ia ‘o fakatokoto ‘i ha loki ‘i he fungavaka ki ‘olunga ‘o e falé."
        },
        {
          "number": "38",
          "text": "Na‘e ‘ikai ke vāmama‘o ‘a Siopa mo Lita."
        },
        {
          "number": "39",
          "text": "Pea nau ō."
        },
        {
          "number": "40",
          "text": "Pea fekau ‘e Pita ke nau ō ki tu‘a, kae tū‘ulutui hifo ia ‘o fai ‘ene lotu. Peá ne toki hanga atu ki he me‘a faka‘eikí, ‘o ne pehē, “Tāpaita, tu‘u ki ‘olunga!” Pea ‘ā‘ā hake ai ‘a e mata ‘o e fefiné. Pea ko ‘ene sio hake pē kia Pitá, peá ne ta‘utu hake leva."
        },
        {
          "number": "41",
          "text": "Pea puke ‘e Pita hono nimá ‘o ne fokotu‘u hake ia."
        },
        {
          "number": "42",
          "text": "Na‘e ‘ilo e kakai kotoa pē ‘i Siopá ki he me‘a kuo hokó, pea tui ai e tokolahi ki he ‘Eikí."
        },
        {
          "number": "43",
          "text": "Na‘e nofo atu ai ‘a Pita ‘i Siopa ‘i he ‘api ‘o e tangata ko Saimone, na‘e ngaohi koloa kili‘i manu."
        }
      ],
      "10": [
        {
          "number": "1",
          "text": "Na‘e ‘i ai ha tangata nofo Sēsalia ko Kōniliusi, ko e ‘eikitau ia he vāhenga tau na‘e ui ko e “Vāhengatau ‘Itali.”"
        },
        {
          "number": "2",
          "text": "Ko e tangata lotu ‘a Kōniliusi. Pea na‘e tui ‘Otua kotoa mo e kakai ‘i hono ‘apí. Na‘á ne fa‘a foaki pa‘anga ma‘á e kakai masivá, peá ne lotu ma‘u pē ki he ‘Otuá."
        },
        {
          "number": "3",
          "text": "Pea fe‘unga nai mo e tolu efiafi he ‘aho ‘e taha, kuo hā ange ha ‘āngelo ‘a e ‘Otuá kia Kōniliusi, ‘o ne ui mai kiate ia."
        },
        {
          "number": "4",
          "text": "Na‘e ‘ohovale ai ‘a Kōniliusi, ‘o ne sio fakamama‘u ki he ‘āngeló. Peá ne ‘eke ange ki he ‘āngeló, “Ko e hā e ‘uhinga ‘o e me‘á ni?” Pea tali mai e ‘āngeló, “Kuo tali ‘e he ‘Otuá ho‘o lotú, pea kuó ne ‘afio‘i ho‘o ‘ofa ki he kakai masivá."
        },
        {
          "number": "5",
          "text": "Fekau ha tamaiki ki Siopa ke nau ‘omai e tangata ko Saimone Pita."
        },
        {
          "number": "6",
          "text": "‘Oku lolotonga nofo ia ‘ia Saimone ko e tangata ngaohi koloa kili‘imanu ‘oku tu‘u hono ‘apí ‘i matātahi.”"
        },
        {
          "number": "7",
          "text": "Na‘e ‘alu leva e ‘āngeló, kae ui ‘e Kōniliusi ha‘ane ongo tamaio‘eiki mo ha‘ane sōtia na‘e tui ‘Otua,"
        },
        {
          "number": "8",
          "text": "‘o ne fakamatala ange e me‘a kotoa pē kiate kinautolu, peá ne toki fekau ke nau ō ki Siopa."
        },
        {
          "number": "9",
          "text": "Pea ko e ho‘atā mālie he ‘aho na‘e hokó, kuo fakaofiofi atu e kau tangatá ki Siopa, pea ‘oku lolotonga fai ‘e Pita ‘ene lotu he funga fale na‘á ne nofo aí."
        },
        {
          "number": "10",
          "text": "Pea faifai ‘ene lotú, peá ne ongo‘i ‘oku fu‘u fiekaia ‘aupito. Pea lolotonga ‘enau teuteu ‘ene me‘atokoní, kuo mata-visone ia,"
        },
        {
          "number": "11",
          "text": "‘o ne sio ki he langí kuo fakaava kae tuku hifo ai ki māmani ha me‘a na‘e hangē ha fu‘u tupenú, pea ‘oku pukepuke ‘aki hono ngaahi tuliki ‘e faá."
        },
        {
          "number": "12",
          "text": "Pea kuo fonu ai e fanga manu kehekehe, ‘o kau ai e manu e funga fonua mo e manupuná."
        },
        {
          "number": "13",
          "text": "Pea ongo mai ha le‘o ‘oku pehē, “Tu‘u ki ‘olunga Pita! Tāmate‘i ena ‘o kai.”"
        },
        {
          "number": "14",
          "text": "Pea pehē atu ‘e Pita, “‘Ikai! Kuo te‘eki ai ke u kai ha me‘a ‘oku tapui he Laó ke ‘oua ‘e kai.”"
        },
        {
          "number": "15",
          "text": "Na‘e toe ongo mai e le‘ó, “Kapau kuo fakahā mai ‘e he ‘Otuá ‘oku ngofua ha me‘a ke kai, pea ‘oua te ke lau ‘e koe ‘oku tapu ke kai.”"
        },
        {
          "number": "16",
          "text": "Na‘e tu‘o tolu ‘ene hoko e me‘á ni, pea toki fakafoki e tupenú ki langi."
        },
        {
          "number": "17",
          "text": "Na‘e fifili ‘a Pita ‘i hono lotó pe ko e hā e ‘uhinga ‘o e me‘á ni, mo e a‘u mai e kau tangatá meia Kōniliusi"
        },
        {
          "number": "18",
          "text": "‘o faka‘eke‘eke pe ko e ‘api koā ia ‘oku nofo ai ‘a Saimone Pitá."
        },
        {
          "number": "19",
          "text": "Pea lolotonga ‘a e kei fifili e loto ‘o Pitá ‘i he me‘a na‘á ne mamata ki aí, kuo folofola ange ‘a e Laumālie Mā‘oni‘oní, “Ko e kau tangata ‘e toko tolu ena ‘oku nau kumi koe."
        },
        {
          "number": "20",
          "text": "Hifo ki lalo ‘o ō mo kinautolu. ‘Ai ke fiemālie ho lotó. He ko au na‘á ku fekau ke nau ō mai kiate koé.”"
        },
        {
          "number": "21",
          "text": "Na‘e hifo leva ‘a Pita ki lalo ‘o lea ange ki he kau tangatá, “Ko au ia ‘oku mou kumí. Ko e hā e ‘uhinga ho‘omou ō maí?”"
        },
        {
          "number": "22",
          "text": "Pea nau tala ange, “Ko ‘emau ō maí ko e fekau ‘a e ‘eikitau ko Kōniliusi. Ko e tangata anga-lelei, mo tui ‘Otua. ‘Oku ‘ofa ai e kakai Siu kotoa pē. Pea na‘e fekau ‘e he ‘Otuá ha‘ane ‘āngelo mā‘oni‘oni ke ha‘u kia Kōniliusi ‘o fakahā ange ke ne fakaafe‘i koe ki hono ‘apí, ka ne fanongo ‘i ha‘o malanga.”"
        },
        {
          "number": "23",
          "text": "Na‘e fakaafe‘i kinautolu ‘e Pita ke nau mohe he pō ko iá."
        },
        {
          "number": "24",
          "text": "Pea ko e ‘aho hono hokó, na‘a nau tau ki Sēsalia. Pea kuo talitali mai ai ‘a Kōniliusi mo hono kāingá, mo hono ngaahi kaungāme‘á."
        },
        {
          "number": "25",
          "text": "Pea a‘u atu ‘a Pita, pea fakafe‘iloaki mai ‘a Kōniliusi. Pea tū‘ulutui hifo ia ‘i mu‘a ‘ia Pita, ‘o kamata hū ki ai."
        },
        {
          "number": "26",
          "text": "Kae fokotu‘u ia ‘e Pita ki ‘olunga, ‘o ne pehē ange, “Tu‘u ki ‘olunga. He ko e tangata pē au.”"
        },
        {
          "number": "27",
          "text": "Na‘e hū atu ‘a Pita ki fale mo talatalanoa ai mo Kōniliusi. Ko e kakai tokolahi kuo nofo mei falé."
        },
        {
          "number": "28",
          "text": "Pea lea ange ‘a Pita kiate kinautolu, “‘Oku mou ‘ilo‘i pē ko kimautolu e kakai Siú, ‘oku ‘ikai ngofua ‘emau feohi mo ha toe kakai. Ka kuo fakahā mai ‘e he ‘Otuá kiate au ‘oku ‘ikai ha taha te ne lau ‘oku ta‘e ma‘a, pe ta‘e fe‘unga ke fai ha fetu‘utaki mo ia."
        },
        {
          "number": "29",
          "text": "Na‘á ku loto au ke u ha‘u ki hení, koe‘uhí ko ‘eku fie ‘ilo e ‘uhinga ho‘o pōpoaki ange ke u ha‘ú.”"
        },
        {
          "number": "30",
          "text": "Pea tali atu ‘e Kōniliusi, “Na‘e fai ‘eku lotu ‘i ‘api he ‘aho ‘e fā kuo hilí he tolu e fiafí. Pea fakafokifā pē kuo tu‘u mai kiate au ha tangata kofu ngingila."
        },
        {
          "number": "31",
          "text": "Pea pehē mai ‘e he tangatá, ‘‘E Kōniliusi, kuo tali ‘e he ‘Otuá ho‘o lotú, pea kuó ne ‘afio‘i ho‘o ngaahi ‘ofa ‘oku fai ma‘á e kakai masivá."
        },
        {
          "number": "32",
          "text": "Fekau ha taha ke ‘alu ki Siopa ‘o ‘omai ‘a Saimone Pita. ‘Oku lolotonga nofo he ‘api ‘o Saimone, ko e tangata ngaohi koloa kili‘imanu. ‘Oku tu‘u hono ‘apí ‘i matātahi.’"
        },
        {
          "number": "33",
          "text": "Na‘á ku pōpoaki atu leva ke ke ha‘u. Pea mālō ‘aupito ho‘o lava maí. Kuo mau kātoa heni he ‘ao ‘o e ‘Eiki ‘Otuá ke fanongo ki ha‘ane tō folofola.”"
        },
        {
          "number": "34",
          "text": "Pea tali atu ‘e Pita, “Ko ‘eku toki ‘ilo pau eni ‘oku tatau matematē e ‘ulungāanga ‘o e ‘Otuá ki he kakai kotoa pē."
        },
        {
          "number": "35",
          "text": "‘Oku fakatupu hōifua kiate ia ‘a e kakai kotoa pē ‘oku nau lotu ki ai mo failelei, ‘o tatau ai pē pe ko e fa‘ahinga fē na‘a nau tupu aí."
        },
        {
          "number": "36",
          "text": "Ko ia pē ‘a e Ongoongo Lelei na‘e fakahā ange ‘e he ‘Otuá ki he kakai ‘Isilelí ‘aki ‘ene tuku mai ‘a Sīsū Kalaisi, ko e ‘Eiki ‘o e kakai kotoa pē, ke nau a‘usia ‘a e melinó."
        },
        {
          "number": "37",
          "text": "Pea ‘oku ‘ikai ke puli ‘iate kimoutolu ‘a e me‘a na‘e hoko ‘i he tapa kotoa ‘o Siuteá. Na‘e fua kamata pē mei Kāleli ‘i he hili e malanga ‘a Sione ke papitaiso e kakai kotoa pē."
        },
        {
          "number": "38",
          "text": "Na‘e foaki ‘e he ‘Otuá ‘a e Laumālie Mā‘oni‘oní kia Sīsū ‘o Nāsaleti, ‘o fakaivia ia. Pea na‘e toki fai holo ‘e Sīsū ‘ene tokoni‘i e kakaí mo ‘ene fakamo‘ui kotoa ‘a e kakai na‘e pule‘i ‘e he tēvoló. He na‘e kau e ‘Otuá mo ia."
        },
        {
          "number": "39",
          "text": "Na‘a mau mamata tonu he‘ene me‘a kotoa na‘e fai ‘i ‘Isileli mo Selusalemá."
        },
        {
          "number": "40",
          "text": "Ka ‘i he ‘aho hono tolu mei aí, na‘e fokotu‘u ia ‘e he ‘Otuá ‘o mo‘ui, peá ne ‘ai ke ne hā holo."
        },
        {
          "number": "41",
          "text": "Na‘e ‘ikai te ne hā ki he kakai kotoa pē. Na‘á ne hā pē kiate kimautolu na‘a mau kai mo inu mo ia ‘i he hili hono fokotu‘u mei he maté. He na‘e fili kimautolu ‘e he ‘Otuá ke mau talaki ia ki he kakaí."
        },
        {
          "number": "42",
          "text": "Na‘e fekau ‘e he ‘Otuá ke mau fanongonongo ki he kakaí ko Sīsū ‘a e toko taha kuó ne fili ke fakamāu‘i e kakai mo‘uí mo e kakai maté."
        },
        {
          "number": "43",
          "text": "He na‘e tala pē ‘e he kau palōfita kotoa ‘a e pau ke fakamolemole‘i ‘i he huafa ‘o Sīsuú ‘a e ngaahi angahala ‘a e kakai kotoa pē ‘e tui ki aí.”"
        },
        {
          "number": "44",
          "text": "Pea lolotonga ‘a e lea ‘a Pitá, mo e hifo ‘a e Laumālie Mā‘oni‘oní ki he kakai kotoa na‘e fanongo maí."
        },
        {
          "number": "45",
          "text": "Na‘e ‘i ai ha kau Siu na‘e omi mo Pita na‘e ofo ‘i hono foaki pehē ‘o e Laumālie Mā‘oni‘oní ki he kakai mulí."
        },
        {
          "number": "46",
          "text": "He kuo nau fanongo tonu eni ki he lea‘aki ‘e ha kakai muli ‘a e ngaahi lea kehekehe mo fakahīkihiki‘i e ‘Otuá."
        },
        {
          "number": "47",
          "text": "“Kuo foaki e Laumālie Mā‘oni‘oní ki he kakai muli ko ení, ‘o hangē pē ho hono foaki kiate kitautolú. Ko hai leva te ne loto ke ta‘ofi ha‘atau papitaiso kinautolu?”"
        },
        {
          "number": "48",
          "text": "Na‘e fekau ‘e Pita ke papitaiso kinautolu ‘i he huafa ‘o Sīsū Kalaisí. Pea nau kole ange ke ne ki‘i nofo atu mo kinautolu ‘i ha ngaahi ‘aho."
        }
      ],
      "11": [
        {
          "number": "1",
          "text": "Na‘e fanongo ‘a e kau ‘apōsitoló mo e kakai ‘i Siutea na‘e tui kia Sīsuú kuo tali ‘e he kakai mulí e Ongoongo Lelei ‘a e ‘Otuá."
        },
        {
          "number": "2",
          "text": "Pea na‘e foki atu ‘a Pita ki Selusalema, pea kamata fakakikihi mo ia ha ni‘ihi he kakai Siu na‘e tui kia Sīsuú. Ko honau lotó ke kamu e kakai muli na‘e tui kia Sīsuú."
        },
        {
          "number": "3",
          "text": "Na‘a nau pehē ange kia Pita, “Na‘á ke nofo he ngaahi ‘api ‘o e kakai muli, pea a‘u pē ki ho‘o kai mo kinautolu.”"
        },
        {
          "number": "4",
          "text": "Pea fakamatala ange ‘e Pita kiate kinautolu e me‘a na‘e hokó, pea ko ‘ene fakamatalá eni,"
        },
        {
          "number": "5",
          "text": "“Na‘e fai ‘eku lotu ‘i he kolo ko Siopá, pea fakahā mai ai kiate au ha me‘a na‘e hangē ko ha fu‘u tupenu ‘oku tuku hifo mei langi, pea ‘oku pukepuke ‘aki hono ngaahi tuliki ‘e faá, pea ‘oku tukutuku hifo ki hoku tafa‘akí."
        },
        {
          "number": "6",
          "text": "Peá u sio ki aí, kuo fonu ai e fanga manu, ‘o kau ai e fanga manu fekai, mo e fanga manu totolo, pea mo e manupuna."
        },
        {
          "number": "7",
          "text": "Peá u fanongo ki he le‘o ‘oku pehē mai, “Tu‘u ki ‘olunga, Pita. Tāmate‘i ha manu hena ‘o kai!”"
        },
        {
          "number": "8",
          "text": "Ka u pehē atu ‘e au, “‘Ikai, ‘Eiki! Kuo te‘eki ai ke u kai ha me‘a ‘oku tapui he Laó ke ‘oua ‘e kai.”"
        },
        {
          "number": "9",
          "text": "Pea toe ongo mai e le‘ó mei he langí, “Kapau kuo fakahā mai ‘e he ‘Otuá ‘oku ngofua ha me‘a ke kai, pea ‘oua te ke lau ‘e koe ‘oku tapu ke kai.”"
        },
        {
          "number": "10",
          "text": "Na‘e tu‘o tolu ‘a e hoko e me‘á ni, pea toki ‘ohake kotoa ia ki he langí."
        },
        {
          "number": "11",
          "text": "Fe‘unga tonu pē mo iá, mo e a‘u mai ha kau tangata ‘e toko tolu mei Sēsalia ki he ‘api na‘á ku nofo aí."
        },
        {
          "number": "12",
          "text": "Pea na‘e fekau ‘e he Laumālie Mā‘oni‘oní ke ‘oua te u tāla‘a ka u ‘alu mo kinautolu. Pea mau ō leva mo ha toko ono na‘e tui ki he ‘Eikí ki he ‘api ‘o ha tangata"
        },
        {
          "number": "13",
          "text": "na‘á ne tala mai kuo hā ange ki ai ha ‘āngelo, pea na‘e fekau ‘e he ‘āngeló ke ne pōpoaki ki Siopa ke ha‘u ha tangata ko Saimone Pita,"
        },
        {
          "number": "14",
          "text": "pea ‘e toki tala mai ‘e Pita kiate kinautolu ‘a e me‘a ‘e fakamo‘ui ai ia pea mo kinautolu ‘oku nofo ‘i honau ‘apí."
        },
        {
          "number": "15",
          "text": "Pea lolotonga pē ‘eku kei leá, kuo foaki e Laumālie Mā‘oni‘oni kiate kinautolu, ‘o hangē tofu pē ko hono foaki kiate kitautolu ‘i he kamata‘angá."
        },
        {
          "number": "16",
          "text": "Peá u manatu‘i ai e me‘a na‘e folofola‘aki ‘e he ‘Eikí, ‘Na‘e fai papitaiso ‘e Sione ‘aki ‘a e vaí, ka ‘e papitaiso kimoutolu ‘aki ‘a e Laumālie Mā‘oni‘oní.’"
        },
        {
          "number": "17",
          "text": "Na‘e foaki ‘e he ‘Otuá ma‘á e kakai muli ko iá ‘a e me‘a‘ofa pē ko ē na‘á ne foaki ma‘atautolu ‘i he‘etau tui ki he ‘Eiki ko Sīsū Kalaisí. Pea ko hai au ke u ta‘ofi ‘a e ngāue ‘a e ‘Otuá?”"
        },
        {
          "number": "18",
          "text": "Pea nau ta‘ofi leva ‘enau fakakikihí ka nau fakahīkihiki‘i e ‘Otuá. Na‘a nau pehē ‘e kinautolu, “Ko eni kuo fakatafoki ‘e he ‘Otuá ha kau Senitaile kiate ia ke nau mo‘ui ai.”"
        },
        {
          "number": "19",
          "text": "Na‘e movete atu ki he feitu‘u kehekehe ‘a e ni‘ihi na‘e tui ki he ‘Eikí koe‘uhí ko e fu‘u fakatanga lahi ko ē na‘e tupu mei he tāmate‘i ‘o Sitīvení. Pea a‘u atu ai e ni‘ihi ki Fīnisia, mo Saipalo, mo ‘Aniteoke pea nau tala ai pē ‘a e ongoongo leleí ki he kakai Siú."
        },
        {
          "number": "20",
          "text": "Ka na‘e ‘i ai ha ni‘ihi nofo Saipalo na‘e kau he ō ki ‘Aniteoke ‘o kamata malanga‘i ki ha kakai mulí ‘a e ongoongo-lelei ‘o kau ki he ‘Eiki ko Sīsuú."
        },
        {
          "number": "21",
          "text": "Na‘e kau ‘a e ‘Eikí mo kinautolu, pea ului ai ha tokolahi ‘o tui."
        },
        {
          "number": "22",
          "text": "Na‘e a‘u atu ki he siasi ‘i Selusalemá ‘a e ongoongo ‘o kau ki he ngaahi me‘a kuo hokó, pea nau fekau leva ‘a Pānepasa ke ‘alu ki ‘Aniteoke."
        },
        {
          "number": "23",
          "text": "Na‘e a‘u mai ‘a Pānepasa ki ai, ‘o ‘ilo e fu‘u tapuaki ‘a e ‘Otuá kuo fai ma‘anautolú, pea fiefia ‘aupito ai hono lotó ‘o ne kole kiate kinautolu ke nau piki ma‘u ai pē ki he ‘Eikí."
        },
        {
          "number": "24",
          "text": "Ko e tangata anga-lelei ‘a Pānepasa mo tui mālohi, pea fonu ‘ene mo‘uí he Laumālie Mā‘oni‘oní. Pea na‘e tupu fakautuutu ai pē ‘a e tokolahi ‘o e kakai na‘e tafoki ki he ‘Eikí."
        },
        {
          "number": "25",
          "text": "Na‘e ‘alu ‘a Pānepasa ki Tāsusi ‘o kumi ‘a Saula."
        },
        {
          "number": "26",
          "text": "Pea ko ‘ene ma‘u pē ‘a Saulá, peá ne ‘omi ia ki ‘Aniteoke, ‘o na kau he siasi aí mo fakahinohino e kakai tokolahi ‘aupito, ‘o fe‘unga mo ha ta‘u kakato ‘e taha. Ko ‘Aniteoke ‘a e kolo na‘e fuofua ui ai e kakai ‘oku tui kia Sīsuú ko e kau Kalisitiane."
        },
        {
          "number": "27",
          "text": "Lolotonga iá, mo e a‘u mai ha kau palōfita mei Selusalema ki ‘Aniteoke."
        },
        {
          "number": "28",
          "text": "Ko e toko taha ‘iate kinautolu ko ‘Akapusi, ‘a ia na’e kau ‘a e Laumalie mo ia, na’á ne fakahā mai ‘e hoko ha honge lahi ‘i māmani kātoa. Na‘e hoko ‘a e honge ko iá ‘oku lolotonga pule ‘a Kalōtiasi."
        },
        {
          "number": "29",
          "text": "Na‘e loto e kakai ‘i ‘Aniteoke na‘e tui kia Sīsuú ke fai ha fa‘ahinga tokoni te nau ala lava ki he siasi ‘i Siuteá,"
        },
        {
          "number": "30",
          "text": "‘o nau fakamoimoi ‘enau me‘a‘ofá ‘ia Pānepasa mo Saula ki he kau taki siasi ‘i Selusalemá."
        }
      ],
      "12": [
        {
          "number": "1",
          "text": "Pea fe‘unga nai mo iá kuo fakatanga‘i lahi ha ni‘ihi he siasí ‘e he tu‘i ko Hēlotá."
        },
        {
          "number": "2",
          "text": "Na‘á ne tu‘utu‘uni ki ha kau sōtia ke tu‘usi e ‘ulu ‘o Sēmisi ko e tokoua ‘o Sioné."
        },
        {
          "number": "3",
          "text": "Pea ‘ilo ‘e Hēlota ‘oku hoa ‘ene me‘a na‘e faí mo e loto e kakai Siú, peá ne toe tu‘utu‘uni ke puke ‘a Pita he lolotonga fai e Kātoanga Kai Mā Tapu Lēvaní."
        },
        {
          "number": "4",
          "text": "Na‘á ne fakahū pilīsone ‘a Pita. Peá ne fekau ha kau tau ‘e toko hongofulu mā ono ‘o tautau toko fā ke le‘ohi ia."
        },
        {
          "number": "5",
          "text": "Pea lolotonga ‘a e kei fakahū pilīsone ‘o Pitá, na‘e hūfia fakamātoato ia ‘e he siasí ki he ‘Otuá."
        },
        {
          "number": "6",
          "text": "Na‘e a‘u ki he pō ki mu‘a pea toki fakamāu‘i ‘a Pita he ‘aho ‘e tahá, kuo mohe ‘a Pita, pea kuo ha‘i ‘aki ha ongo sēini. Na‘e le‘ohi ‘e ha ongo sōtia ‘o na taki taha hono tafa‘aki, pea toe le‘ohi ‘e ha ongo sōtia kehe ‘a e matapā ‘o e pilīsoné."
        },
        {
          "number": "7",
          "text": "Na‘e fakafokifā pē kuo tu‘u mai ha ‘āngelo ‘a e ‘Eikí, pea kuo tapa takatakai ha fu‘u maama he lokí. Pea lulu ‘e he ‘āngeló ‘a Pita ‘o fafangu, pea ne pehē ange, “Tu‘u ki ‘olunga. Fakato‘oto‘o.” Mo e homo e sēini na‘e ha‘i ‘aki e ongo nima ‘o Pitá."
        },
        {
          "number": "8",
          "text": "Pea pehē ange ‘e he ‘āngeló, “‘Ai ho valá, pea tui ho senitoló.” Pea fai ia ‘e Pita. Pea toe pehē ange ‘e he ‘āngeló, “‘Ai ā ho pulupulú peá ke muimui mai ‘iate au.”"
        },
        {
          "number": "9",
          "text": "Peá na ō mo e ‘āngeló. Pea fakakaukau ‘a Pita ko ‘ene misi pē."
        },
        {
          "number": "10",
          "text": "Na‘á na fakalaka atu ‘i he ongo fale le‘ó. Pea ko ‘ena a‘u atu ki he matapā ukamea na‘e fai ai e hū ki he koló, tā kuo ava e matapaá ia ‘iate ia pē. Pea ko ‘ena hū atu pē ki tu‘a ‘o kamata luelue atu ‘i he halá, mo e puli fakafokifā pē ‘a e ‘āngeló."
        },
        {
          "number": "11",
          "text": "Na‘e toki fakatokanga‘i lelei ai ‘e Pita ‘a e me‘a kuo hokó, peá ne pehē ‘i hono lotó, “‘Oku toki mahino eni kiate au ‘oku ‘ikai ko ‘eku misi pē eni. Tā na‘e fekau ‘e he ‘Eikí ‘ene ‘āngeló ke ha‘u ‘o fakahaofi au meia Hēlota mo e me‘a kotoa pē na‘e teu fai kiate au ‘e he kau taki ‘o e kakai Siú.”"
        },
        {
          "number": "12",
          "text": "Pea ‘alu ‘a Pita ki he ‘api ‘o Mele ko e fa‘ē ‘a Sione Ma‘aké. Pea na‘e nofo ‘i loto fale ha tokolahi na‘e tui ki he ‘Eikí ‘o fai ‘enau lotu."
        },
        {
          "number": "13",
          "text": "Pea tukituki atu ‘a Pita he matapaá, na‘e ha‘u ki aí ‘a e fefine ngāue ko Lota."
        },
        {
          "number": "14",
          "text": "Pea ko e fanongo mai pē ‘a Lota ki he le‘o ‘o Pitá, pea to‘oa hono lotó, ‘o ngalo ai ke fakaava e matapaá, kae toe lele ia ki loto fale ‘o tala ange ki he kāingá ko Pita ē ‘oku tu‘u he matapaá."
        },
        {
          "number": "15",
          "text": "“‘Okú ke sesele?” Ko kinautolu hono kotoa atu ia. Kae vilitaki pē ia ko Pita. Pea talu ai pē ‘enau pehē, “Tā ko hono ‘āngeló.”"
        },
        {
          "number": "16",
          "text": "Kae kei tukituki pē ‘a Pita ia. Pea nau toki fakaava e matapaá, tā ko e mo‘oni pē ko Pita, ‘o nau fu‘u ‘ohovale ‘aupito."
        },
        {
          "number": "17",
          "text": "Na‘e feinga atu ‘a Pita ke nau fakalongolongo hifo, ka ne toki fakamatala ange kiate kinautolu ‘a e anga hono taki mai ia ‘e he ‘Eikí mei he pilīsoné. Peá ne tala ange kiate kinautolu, “Mou fakahā ange kia Sēmisi mo hono toé ‘a e me‘a kuo hokó.” Pea ‘alu ‘a Pita ki ha feitu‘u kehe."
        },
        {
          "number": "18",
          "text": "Pea pongipongi haké, kuo lelea e loto ‘o e kau sōtia le‘ó pe ‘oku ‘i fē koā ‘a Pita."
        },
        {
          "number": "19",
          "text": "Na‘e tu‘utu‘uni leva ‘e Hēlota ha‘ane kau sōtia ‘a‘ana ke kumi ‘a Pita, ka nau fiu kumi. Pea toki fekau ‘e Hēlota ke faka‘eke‘eke ‘a e kau le‘ó, peá ne tu‘utu‘uni ke tāmate‘i kinautolu. Na‘e hili iá, pea hiki ‘a Hēlota mei Siutea ‘o nofo fuonounou pē ‘i Sēsalia."
        },
        {
          "number": "20",
          "text": "Na‘e vākovi ‘a Hēlota mo e kakai ‘o Taia mo Saitoní. Ka na‘e ma‘u me‘akai ‘a e ongo fonuá ni mei he vahefonua na‘e pule ai ‘a Hēlotá. Pea ō ai ha ni‘ihi ‘iate kinautolu kia Palasito, ko e toko taha ia he kau ngāue mā‘olunga ‘a Hēlotá, ‘o nau tala ange kia Palasito kuo loto honau ongo koló ke alea melino mo Hēlota. Na‘e tui ki ai ‘a Palasito."
        },
        {
          "number": "21",
          "text": "Pea nau fakamahino leva ‘a e ‘aho te nau fe‘iloaki ai mo Hēlotá."
        },
        {
          "number": "22",
          "text": "Pea fekāila’i e kakaí, “Ko e le‘o eni ia ‘o ha ‘otua, ‘o ‘ikai ko e tangata!”"
        },
        {
          "number": "23",
          "text": "Pea tu‘u mai ha ‘āngelo mei he ‘Eikí ‘o taa‘i ‘a Hēlota koe‘uhí ko ‘ene fa‘ao e lāngilangi ‘o e ‘Otuá, ‘o iku ai pē ki he fonu ‘uanga ‘a e sino ‘o Hēlotá, ‘o ne mate."
        },
        {
          "number": "24",
          "text": "Pea na‘e mafola atu ai pē ‘a e folofola ‘a e ‘Otuá."
        },
        {
          "number": "25",
          "text": "Pea ‘osi e ngāue ‘a Pānepasa mo Saula na‘e fekau ke na faí, peá na foki mai ki Selusalema mo Sione Ma‘ake."
        }
      ],
      "13": [
        {
          "number": "1",
          "text": "Na‘e ‘i ai ha kau palōfita mo ha kau faiako he Siasi ‘i ‘Aniteoké, ko Pānepasa, mo Simione, ‘a ia ko hono hingoa ‘e tahá ko Naika, ko Lūsio mei Sailine, ko Maneno, ko e kaume‘a fafale ia ‘o Hēlota, pea mo Saula."
        },
        {
          "number": "2",
          "text": "Pea lolotonga ha‘anau lotu ki he ‘Eikí mo ‘aukai, kuo folofola mai e Laumālie Mā‘oni‘oní, “Fakanofo ‘a Pānepasa mo Saula ke na fai e ngāue kuó u fili kinaua ki aí.”"
        },
        {
          "number": "3",
          "text": "Pea toe fakautuutu ange e lotu mo e ‘aukai ‘a e kāinga lotú hono kātoa. Pea hili ia, pea nau hilifaki honau nima kiate kinaua, pea nau toki fekau ke na ō ā."
        },
        {
          "number": "4",
          "text": "Na‘e hili hono fekau ‘e he Laumālie Mā‘oni‘oní ‘a Pānepasa mo Saula ke na ō ‘o fai e ngāué, peá na’á na ō leva ki Selūsia, ‘o toki folau ai ki he motu ko Saipalo."
        },
        {
          "number": "5",
          "text": "Pea ko ‘ena tau atu pē ki he kolo ko Salamisi he motu ko iá, peá na kamata malanga‘i e folofola ‘a e ‘Otuá ‘i he ngaahi fai‘anga lotu ‘o e kakai Siú."
        },
        {
          "number": "6",
          "text": "Pea fai atu ai pē ‘enau fonongá ‘o a‘u ki he kolo ko Pāfosi ‘i he mui fonua ‘e taha ‘o e motú. Pea nau fe‘iloaki ai mo ha tangata Siu ko Pā-Sīsū, ‘a ia ko hono hingoa ‘e tahá ko ‘Ēlima. Ko e tangata faito‘o fakalou‘akau ia, pea ko e palōfita loi."
        },
        {
          "number": "7",
          "text": "Na‘e toe kau ia he kau ngāue e kōvana ‘o e motú, ko Sēsio Paula, ko e tangata ‘atamai‘ia ‘aupito."
        },
        {
          "number": "8",
          "text": "Ka na‘e ‘ikai ke loto ki ai ‘a ‘Elimasi. Pea na‘e a‘u ai pē ki he‘ene feinga ke ta‘ofi e kōvaná ke ‘oua ‘e tui ki he ‘Eikí."
        },
        {
          "number": "9",
          "text": "Pea ko Saula, ko hono hingoa ‘e tahá ko Paula, kuo fā‘ofale ai e Laumālie Mā‘oni‘oní. Peá ne sio fakamama‘u kia ‘Elimasi,"
        },
        {
          "number": "10",
          "text": "peá ne pehē ange, “Hako‘i tēvolo! Ko e siana loi mo kākā koe. Ko e fili koe ‘o e lelei kotoa pē. ‘E tuku ‘afē ho‘o mimio e mo‘oni ‘a e ‘Eikí?"
        },
        {
          "number": "11",
          "text": "Ko eni, ‘e tautea koe ‘e he ‘Eikí. Pea te ke kui leva ‘i ha ngaahi ‘aho.”"
        },
        {
          "number": "12",
          "text": "Pea ko ‘ene mahino pē ki he kōvaná ‘a e me‘a kuo hokó, peá ne tui leva. He na‘e ofo ‘aupito hono ‘atamaí ‘i he fakamatala kuo fai ‘o kau ki he ‘Eikí."
        },
        {
          "number": "13",
          "text": "Na‘e tukufolau leva ‘a Paula mo ha ni‘ihi mei Pāfosi ki Peaka ‘i he vahefonua Pamifiliá, kae mavahe ‘a Sione meiate kinautolu ‘o foki ki Selusalema."
        },
        {
          "number": "14",
          "text": "Na‘a nau toki hoko atu mei Peaka ki ‘Aniteoke ‘i he vahefonua Pisitiá. Pea a‘u ki he Sāpaté, pea nau ma‘u lotu ki ha fai‘anga lotu ‘o e kakai Siú."
        },
        {
          "number": "15",
          "text": "Pea hili hono lau e folofolá mei he tohi Lao ‘a Mōsesé mo e Tohi ‘a e kau Palōfitá, na‘e fekau ‘e he kau takí ke ‘alu e toko taha ‘o tala ange kia Paula mo Pānepasa, “‘E kāinga, kapau ‘oku ‘i ai ha‘amo poupou ma‘á e kakaí, peá mo lea mai.”"
        },
        {
          "number": "16",
          "text": "Na‘e tu‘u hake leva ‘a Paula ‘o ta‘alo ki he kāinga lotú, peá ne pehē ange kiate kinautolu, “Kāinga ‘Isileli, mo kimoutolu kotoa pē ‘oku lotu ki he ‘Otuá, mou fanongo mai."
        },
        {
          "number": "17",
          "text": "Na‘e fili ‘e he ‘Otua ‘o ‘Isilelí ‘etau ngaahi kuí, peá ne tāpuaki‘i hotau kakaí ‘i he‘enau lolotonga nofo ‘i ‘Isipité. Peá ne taki mai kinautolu ‘aki hono to‘ukupu māfimafí"
        },
        {
          "number": "18",
          "text": "‘o tauhi kinautolu he toafá he ta‘u ‘e fāngofulu nai."
        },
        {
          "number": "19",
          "text": "Ko e pule‘anga ‘e fitu na‘á ne faka‘auha ‘i he fonua ko Kēnaní, peá ne foaki honau fonuá ma‘a hotau kakaí."
        },
        {
          "number": "20",
          "text": "Ko e ‘ū me‘a ko iá na‘e fe‘unga mo ha ta‘u nai ‘e fāngeau nimangofulu."
        },
        {
          "number": "21",
          "text": "Kae holi e kakaí ia ke ‘ai hanau tu‘i. Pea ‘oange leva ‘e he ‘Otuá honau tu‘i ko Saula, ko e foha ‘o Kisi mei he matakali Penisimaní, ‘o tu‘i ia ‘i ha ta‘u ‘e fāngofulu."
        },
        {
          "number": "22",
          "text": "Pea hili iá, pea toe fakahifo ‘e he ‘Otuá ‘a Saula ka ne fokotu‘u ‘a Tēvita ke tu‘i. Pea ko e folofola eni ‘a e ‘Otuá ‘o kau kia Tēvitá, “Ko Tēvita, ‘a e foha ‘o Sesé, ko e fa‘ahinga tangata ‘oku hoa ‘ene mo‘uí mo hoku lotó. He ‘okú ne fai ma‘u pē hoku lotó.”"
        },
        {
          "number": "23",
          "text": "Pea na‘e tala‘ofa ‘a e ‘Otuá ‘e ‘i ai ha taha he hako ‘o Tēvitá te ne fakahaofi e kakai ‘Isilelí. Pea ko Sīsū e toko taha ko iá."
        },
        {
          "number": "24",
          "text": "Kae te‘eki ai ke hoko mai ‘a Sīsuú, kuo malanga ‘a Sione ki he kakai ‘Isileli kotoa pē ke nau tafoki leva ki he ‘Otuá, pea papitaiso."
        },
        {
          "number": "25",
          "text": "Pea ofi ke ‘osi ‘a e ngāue ‘a Sioné, peá ne pehē ‘e ia, “‘Oku mou pehē ‘e kimoutolu ko hai au? ‘Oku mou pehē koā ko e Toko Taha au kuo tala‘ofa‘aki maí? ‘Oku ou tala atu, ko e Toko Taha ko iá, ‘e toki hoko mai ‘amui ange. Pea ‘oku ‘ikai te u taau au ke vete ‘a e ha‘i hono senitoló.”"
        },
        {
          "number": "26",
          "text": "Fanongo mai ‘a kimoutolu ‘a e hako ‘o ‘Ēpalahamé. Tokanga mai mo kimoutolu ‘a e kakai muli ‘oku ‘i heni ke lotu ki he ‘Otuá. Kuo tuku mai kiate kitautolu e folofola ‘o e fakamo’uí."
        },
        {
          "number": "27",
          "text": "Ko e kakai ‘o Selusalemá mo honau kau takí, na‘e ‘ikai ke mahino kiate kinautolu pe ko hai ‘a Sīsū. Pea na‘e ‘ikai ke mahino kiate kinautolu ‘a e ngaahi lea ‘a e kau palōfitá, ‘a ē ‘oku nau lau he Sāpate kotoa pē. Pea talu ai pē ‘enau tu‘utu‘uni ke tāmate‘i ‘a Sīsū, ‘o hangē pē ko ia na‘e tomu‘a fakahā ‘e he kau palōfitá."
        },
        {
          "number": "28-29",
          "text": "Na‘a nau fai mātē ai ki he me‘a na‘e tomu‘a fakahā he Tohi Tapú te nau faí. Pea neongo na‘a nau fiu fakakaukau‘i ha ‘uhinga ke tāmate‘i ai ‘a Sīsū, ka na‘a nau kei vili pē kia Pailato ke ne tu‘utu‘uni ke tāmate‘i ia."
        },
        {
          "number": "30",
          "text": "Ka na‘e fokotu‘u ia ‘e he ‘Otuá mei he maté."
        },
        {
          "number": "31",
          "text": "Pea na‘e toutou hā ai pē ‘a Sīsū ‘i he ngaahi ‘aho lahi ki he kakai na‘e kaungāfononga mo ia mei Kāleli ki Selusalemá. Pea ko kinautolu eni ‘oku nau fakamatala ia ki he kakaí."
        },
        {
          "number": "32",
          "text": "Na‘e fai ‘e he ‘Otuá ha tala‘ofa ki he‘etau ngaahi kuí. Pea ko ‘emau ‘i hení ke tala atu ‘a e Ongoongo Lelei"
        },
        {
          "number": "33",
          "text": "‘o kau ki he‘ene fakahoko kiate kitautolu ‘ene tala‘ofa ko iá. ‘Oku hangē pē ko e lau kia Sīsū ‘a e Saame Uá,"
        },
        {
          "number": "34",
          "text": "Na‘e fokotu‘u ‘e he ‘Otuá ‘a Sīsū mei he maté, pea ‘e ‘ikai ‘aupito te ne tuku hono sinó ke ‘auha. ‘Oku hangē pē ko e folofola ‘a e ‘Otuá,"
        },
        {
          "number": "35",
          "text": "Pea ‘oku toe pehē ‘i he Saame ‘e taha, ‘‘E ‘ikai ‘aupito tuku ‘e he ‘Otuá ke ‘auha ‘a e sino ‘o ‘ene Toko Taha Tāpuhaá.’"
        },
        {
          "number": "36",
          "text": "‘I he kei mo‘ui ‘a Tēvitá, na‘á ne talangofua ki he ‘Otuá. Peá ne pekiá, pea telio ia ‘i he fonualoto ‘o hono fāmilí, pea kuo ‘auha hono sinó."
        },
        {
          "number": "37",
          "text": "Ka na‘e fokotu‘u ‘e he ‘Otuá ‘a Sīsū mei he maté. Pea kuo ‘ikai ke ‘auha hono sinó."
        },
        {
          "number": "38",
          "text": "Kāinga, ko e ongoongo leleí ‘a e lava ‘e Sīsū ‘o fakamolemole‘i ho‘omou ngaahi angahalá. Na‘e ‘ikai lava ke fakatau‘atāina‘i kimoutolu ‘aki e Lao ‘a Mōsesé."
        },
        {
          "number": "39",
          "text": "Ka ko e kakai kotoa pē ‘oku tui kia Sīsuú, kuo fakatau‘atāina kinautolu."
        },
        {
          "number": "40",
          "text": "Mou vakavakai lelei na‘a hoko kiate kimoutolu ‘a e me‘a ko eni na‘e lea ‘aki ‘e he kau palōfitá,"
        },
        {
          "number": "41",
          "text": "‘Sio mai,"
        },
        {
          "number": "42",
          "text": "Pea teu ‘a Paula mo Pānepasa ke mavahe mei he fai‘anga lotú, kuo kole ‘e he kakaí ke na toe fakamatala ange mu‘a ‘a e ngaahi me‘a tatau kiate kinautolu ‘i he Sāpate ka hokó."
        },
        {
          "number": "43",
          "text": "Hili ‘enau matuku mei he fai’anga-lotú, na’e ō a Paula mo Pānepasa mo ha kakai Siu tokolahi, mo ha kakai muli tokolahi na‘e tui ‘Otua. Pea na‘e lea ange ‘e Paula mo Pānepasa kiate kinautolu kotoa ke nau piki ki he ‘Otua kuó ne ‘ofa tu‘unga‘a ‘iate kinautolú."
        },
        {
          "number": "44",
          "text": "Pea ko e Sāpate hono hokó, kuo meimei ‘osi mai e koló ke fanongo ki he ongoongo lelei ‘o e ‘Eikí."
        },
        {
          "number": "45",
          "text": "Ka ‘i he sio ‘a e kakai Siú ki he ‘aukau mai e kakaí, na’e fua‘a honau lotó, ‘o nau lea kovi kia Paula mo fakafepaki‘i ‘a e ngaahi me‘a kotoa na‘á ne lea ‘akí."
        },
        {
          "number": "46",
          "text": "Kae loto-to‘a pē ‘a Paula mo Pānepasa, ‘o na pehē, “Na‘e pau pē ke ma tomu‘a tala e folofola ‘a e ‘Otuá kiate kimoutolu peá ma toki tala ki he kakai kehé. Ka kuo mou fakasītua‘i ia. Ko e fakamo‘oni ia ‘oku ‘ikai te mou taau mo e mo‘ui ta‘e ngatá. Te ma ō ai ā ‘o malanga‘i ia ki he kakai mulí."
        },
        {
          "number": "47",
          "text": "He ko e fekau eni kuo fai mai ‘e he ‘Eikí kiate kimauá,"
        },
        {
          "number": "48",
          "text": "Na‘e fiefia lahi ‘a e kakai mulí ‘i he lau ko iá, ‘o nau fakafeta‘i ‘i he me‘a na‘a nau fanongo ki ai ‘o kau ki he ‘Eikí. Pea ko kinautolu kotoa ne fili ‘e he ‘Otuá ke nau ma‘u e mo‘ui ta‘e ngatá, na‘a nau tui ki he ‘Eikí."
        },
        {
          "number": "49",
          "text": "Na‘e mafola ‘a e ongoongo lelei ‘a e ‘Eikí ki he tapa kotoa ‘o e fonua ko iá."
        },
        {
          "number": "50",
          "text": "Kae ō e kau taki ‘o e kakai Siú ki he kau tu‘u-ki-mu‘a ‘e ni‘ihi he koló, mo e kau fefine faka‘apa‘apa‘ia ‘e ni‘ihi na‘e tui ‘Otuá, ‘o fakakovi’i ‘a Paula mo Pānepasa kiate kinautolu, mo fakatanga‘i kinaua. Pea na‘e a‘u ai pē ‘o kapusi ‘a Paula mo Pānepasa mei he vahefonua ko iá."
        },
        {
          "number": "51",
          "text": "Na‘e tupe‘i leva ‘e Paula mo Pānepasa ‘a e efu ‘o e feitu‘u ko iá mei hona va‘é, ‘o na hiki ki he kolo ko ‘Aikoniume."
        },
        {
          "number": "52",
          "text": "Pea fiefia ‘a e kakai ‘i ‘Aikoniume na‘e tui kia Sīsuú, pea na‘e fonu ‘enau mo‘uí he Laumālie Mā‘oni‘oní."
        }
      ],
      "14": [
        {
          "number": "1",
          "text": "Na‘e hoko e me‘a tatau ‘i ‘Aikoniume. Na‘e hū ‘a Paula mo Pānepasa ki he fai‘anga-lotu ‘o e kakai Siu ‘i ‘Aikoniumé, ‘o lea ai, pea tui ai e kakai Siu mo e kakai Kalisi tokolahi."
        },
        {
          "number": "2",
          "text": "Ka ko e kakai Siu na‘e ‘ikai ke tuí, na‘a nau fakakovi‘i e loto ‘o e kau muli ki he kakai tui."
        },
        {
          "number": "3",
          "text": "Na‘e nofo ai ‘a Paula mo Pānepasa, ‘o na tu‘uaki mālohi ‘a e ‘Eikí. Pea ‘oange ‘e he ‘Eikí hona mafai ke fai e ngaahi mana mo e ngaahi me‘a fakaofo, ‘o fakamo‘oni‘i ‘aki ‘ena malanga‘i ‘ene ‘ofa lahí."
        },
        {
          "number": "4",
          "text": "Na‘e mavaeua ‘a e kakai ‘Aikoniumé, ‘o kau e ni‘ihi mo e kakai Siú, kae kau e ni‘ihi mo e ongo ‘apōsitoló."
        },
        {
          "number": "5",
          "text": "Faifaí, kuo alea ha kau muli mo ha kau Siu ‘e ni‘ihi, pea mo honau kau takí, ke ngaohikovi‘i ‘a Paula mo Pānepasa, mo tolomaka‘i ke na mate."
        },
        {
          "number": "6-7",
          "text": "Kae ‘ilo ki ai ‘a Paula mo Pānepasa, peá na hola ki he feitu‘u Laikoniá, ‘o malanga‘i ai ‘a e ongoongo leleí ‘i he ongo kolo ko Līsita mo Teape pea mo e feitu‘u fonua atu ko iá."
        },
        {
          "number": "8",
          "text": "Na‘e ‘i ai ha tangata ‘i Līsita na‘e heke talu hono fā‘ele‘i."
        },
        {
          "number": "9",
          "text": "Pea nofo pē ‘a e tangatá ni ‘o fanongo ki he malanga ‘a Paulá. Na‘e fakatokanga‘i ‘e Paula ‘oku tui e tangatá, pea ‘e lava ai ke fakamo‘ui ai ia, ‘o ne sio fakamama‘u kiate ia."
        },
        {
          "number": "10",
          "text": "Peá ne lea malohi ki ai, “Tu‘u ki ‘olunga!” Pea puna hake leva ki ‘olunga e tangatá, ‘o kamata ‘alu holo."
        },
        {
          "number": "11",
          "text": "Pea sio e kakaí ki he me‘a kuo fai ‘e Paulá, pea nau fekaila’i ‘i he lea faka-Laikōniá, “Kuo liliu ‘a ha‘a ‘otua ia ‘o hangē ha tangatá ‘o hifo mai kiate kitautolu!”"
        },
        {
          "number": "12",
          "text": "Pea nau fakahingoa ai ‘a Pānepasa ko Siupita, pea Heamasi ‘a Paula, he ko Paula na‘á ne fa‘a fai ‘ena leá."
        },
        {
          "number": "13",
          "text": "Na‘e tu‘u e Temipale ‘o Siupitá he ve‘e hū‘anga ki he koló. Pea na‘e fakakaukau ha kau taula‘eiki fai fatongia ‘o e koló, mo e kakaí, ke fai feilaulau kia Pānepasa mo Paula. Na‘a nau ‘omi ha fanga pulu mo ha ngaahi kahoa kakala ki he matapā ‘o e koló."
        },
        {
          "number": "14",
          "text": "Na‘e ‘ilo ki ai ‘a e ongo ‘apōsitoló, peá na hae hona valá ‘o lele ki he kakaí mo e kaikaila,"
        },
        {
          "number": "15",
          "text": "“Ko e hā fuá ia? Ko e ongo tangata tatau pē kimaua mo kimoutolu. Ta‘ofi e fakavalevale ko ení. Mou tafoki ki he ‘Otua mo‘uí. He ko ia na‘á ne fakatupu e langí mo māmani, ‘a e tahí mo e me‘a kotoa pē ‘oku ‘i aí."
        },
        {
          "number": "16",
          "text": "‘I he kuo hilí, na‘e tuku ‘e he ‘Otuá ke taki taha fou pē ‘a e matakali ‘i he‘ene founga tukufakaholo."
        },
        {
          "number": "17",
          "text": "Ka na‘á ne fakahā mai ‘ene ‘i aí ‘aki ‘ene ‘ofa kehekehé. ‘Okú ne fakatō e ‘uhá mei he langí ke mo‘ui ai ho‘omou ngoué. ‘Okú ne ‘oatu ho‘omou me‘akaí mo fakafiefia‘i homou lotó.”"
        },
        {
          "number": "18",
          "text": "Ka neongo kotoa ‘a e ngaahi me‘a na‘e lea ‘aki ‘e Paula mo Pānepasá, ka na‘e ‘ikai ke meimei lava ke ta‘ofi ‘a e fie fai feilaulau kiate kinaua ‘a e kakaí."
        },
        {
          "number": "19",
          "text": "Na‘e omi leva ha kau Siu mei ‘Aniteoke, ‘o fakaangatu‘u e kakaí kia Paula. Pea nau tolomaka‘i ia, ‘o toho ki tu‘a kolo, ko ‘enau ‘amanakí kuo mate."
        },
        {
          "number": "20",
          "text": "Ka ko ‘ene a‘u mai pē kia Paula ‘a e kakai na‘e tui kia Sīsuú, kuo mālanga ia ki ‘olunga ‘o foki ki loto kolo. Pea pongipongi hake, pea ō leva ‘a Paula mo Pānepasa ki Teape."
        },
        {
          "number": "21",
          "text": "Na‘e malanga‘i ‘e Paula mo Pānepasa ‘a e ongoongo leleí ‘i Teape, ‘o ului mai ai ha ni‘ihi ki he ‘Eikí. Peá na toki foki ki Līsita, mo ‘Aikōniume, mo ‘Aniteoke ‘i Pisitia."
        },
        {
          "number": "22",
          "text": "Na‘á na fakalotolahi‘i e kakai na‘e tui kia Sīsuú, mo fakakouna kinautolu ke tui ai pē ki he ‘Eikí. Na‘á na tala ange kiate kinautolú, “Kuo pau pē ke tau fepaki mo ha ngaahi faingata‘a lahi pea tau toki a‘u ki he Pule‘anga ‘o e ‘Otuá.”"
        },
        {
          "number": "23",
          "text": "Na‘e hanga ‘e Paula mo Pānepasa ‘o fili ha ni‘ihi ke taki he siasi tāutaha. Peá nau fai ‘enau ‘aukai mo ‘enau lotu ki he ‘Eikí ke ne tauhi mo tokoni‘i e kau taki ko iá."
        },
        {
          "number": "24",
          "text": "Pea toki hoko atu ai pē ‘a e fononga ‘a Paula mo Pānepasá ‘o a‘u ki Pisitia mo Pamifilia,"
        },
        {
          "number": "25",
          "text": "‘o na malanga‘i e folofola ‘i he kolo ko Peaka, peá na toki fou atu ai ‘i ‘Atalia"
        },
        {
          "number": "26",
          "text": "‘o tuku folau ki ‘Aniteoke ‘i Sīlia. Ko e feitu‘u ia na‘e fuofua tuku ai kinaua ki he ‘Otuá ke ne tauhi mo tokoni‘i, koe‘uhí ko e ngāue kuó na toki lavá."
        },
        {
          "number": "27",
          "text": "‘I he‘ena a‘u ki ‘Aniteoké, na‘á na ui leva e kakai ‘o e siasí ke kātoa mai. Peá na fakamatala ange kiate kinautolu e anga ‘o e tokoni mai ‘a e ‘Otuá kiate kinauá, pea mo e anga ‘o ‘ene fakaava ange ki he kakai mulí ke nau tuí."
        },
        {
          "number": "28",
          "text": "Na‘e nofo fuoloa ‘a Paula mo Pānepasa ‘i ‘Anitioke mo e kakai na‘e tui kia Sīsuú."
        }
      ],
      "15": [
        {
          "number": "1",
          "text": "Na‘e omi ha ni‘ihi mei Siutea ‘o kamata fai ‘enau fakahinohino ki he kakai na‘e tui kia Sīsuú ‘o pehē ‘e ‘ikai lava ke fakahaofi kinautolu kae ‘oua kuo nau kamu, ‘o fakatatau ki he fakahinohino ‘a Mōsesé."
        },
        {
          "number": "2",
          "text": "Na‘a nau fakafekiki lahi mo e kāinga lotú ‘i he fakahinohino ko ení. Pea tu‘utu‘uni leva ‘e he kāinga lotú ke ō ‘a Paula mo Pānepasa ki Selusalema mo ha ni‘ihi kehe, ‘o fai ha feme‘a‘aki mo e kau ‘apōsitoló mo e kau taki ‘o e siasí ‘o felāve‘i mo e me‘á ni."
        },
        {
          "number": "3",
          "text": "Ko e kau tangata na‘e fekau ‘e he Siasí ke ō ki Selusalemá, na‘a nau fou atu ‘i Fīnisia mo Samēlia, pea nau fakamatala ange ai pē ki he kakai ‘i aí ‘a e anga ‘o e tafoki ‘a e kakai mulí ki he ‘Otuá. Ko e ongoongo fakafiefia lahi eni ki he kakai na‘e tui kia Sīsuú."
        },
        {
          "number": "4",
          "text": "Na‘e a‘u atu e kau tangatá ki Selusalema, pea talitali lelei kinautolu ‘e he Siasí, ‘o kau ai mo e kau ‘apōsitoló mo e kau takí. Pea toki fakahā ange leva ‘e Paula mo Pānepasa kiate kinautolu ‘a e me‘a kotoa pē kuo tokoni‘i kinautolu ‘e he ‘Otuá ke nau faí."
        },
        {
          "number": "5",
          "text": "Ka na‘e tu‘u hake ‘o lea ha kau Fālesi na‘e tui kia Sīsū, ‘o nau pehē ‘e kinautolu, “Kuo pau ke kamu ‘a e kakai muli kuo tui kia Sīsuú. Pea kuo pau ke nau talangofua ki he Lao ‘a Mōsesé.”"
        },
        {
          "number": "6",
          "text": "Pea fakataha leva ‘a e kau ‘apōsitoló mo e kau taki ‘o e Siasí ke alea‘i e tu‘unga ‘o e kakai mulí."
        },
        {
          "number": "7",
          "text": "Na‘e fuoloa ‘enau aleá, pea toki tu‘u hake ‘a Pita ‘o lea. Peá ne pehē ‘e ia he‘ene leá, “Kāinga, kuo fuoloa foki hono fili au ‘e he ‘Otuá meiate kitautolu ke u malanga‘i ‘a e Ongoongo Leleí ki he kakai mulí, ke nau fanongo ki ai pea tui kia Sīsū."
        },
        {
          "number": "8",
          "text": "‘Okú ne ‘afio‘i e loto ‘o e kakai kotoa pē. Pea na‘á ne fakamahino ‘ene fili e kakai mulí ‘aki ‘ene foaki ma‘anautolu e Laumālie Mā‘oni‘oní, ‘o hangē tofu pē ko ‘ene foaki mai ia ma‘atautolú."
        },
        {
          "number": "9",
          "text": "Ko e me‘a na‘e fai ‘e he ‘Otuá kiate kitautolú, ko ia pē na‘á ne fai kiate kinautolú. Na‘a nau tui kinautolu ki ai, peá ne ngaohi leva ‘enau mo‘uí ke ma‘a."
        },
        {
          "number": "10",
          "text": "Pea ko e hā ‘oku mou fakatupu houhau ai ki he ‘Otuá ‘aki ho‘omou ‘ai ke hilifaki ha ngaahi kavenga mamafa ki he uma ‘o e si‘i kakai ko eni kuo tui kia Sīsuú? He na‘a mo kitautolu mo ‘etau ngaahi kuí, na‘e ‘ikai ke tau mei lava ‘o fuesia mo ia ‘e kitautolu."
        },
        {
          "number": "11",
          "text": "‘Io! Na‘e ‘alo‘ofa mai kiate kitautolu hotau ‘Eiki ko Sīsuú. Pea kuo fakahaofi kitautolu ‘aki ‘etau tui kiate iá, ‘o tatau matematē mo e kakai mulí.”"
        },
        {
          "number": "12",
          "text": "Pea fakalongolongo ai pē ‘a e kakai kotoa na‘e ‘i aí, ‘o nau fanongo ki he fakamatala ‘a Pānepasa mo Paula ki he anga hono fakaivia kinaua ‘e he ‘Otuá ke fai e ngaahi mana mo e ngaahi me‘a fakaofo ma‘á e kakai mulí."
        },
        {
          "number": "13",
          "text": "Pea ‘osi ‘ena fakamatalá, pea lea ‘a Sēmisi, ‘o ne pehē ‘e ia, “Kāinga, mou tokanga mai kiate au."
        },
        {
          "number": "14",
          "text": "Kuo fakamatala mai ‘e Saimone ‘a e anga ‘o e fuofua fakahā ‘e he ‘Otuá ‘ene ‘ofa he kakai mulí ‘aki ‘ene ohi mai ha ni‘ihi ‘iate kinautolu ke hoko ko hono kakai."
        },
        {
          "number": "15",
          "text": "Pea ‘oku hoa eni mo e me‘a na‘e tohi ‘e he kau palōfitá,"
        },
        {
          "number": "16",
          "text": "‘Ko e ‘Eikí au."
        },
        {
          "number": "17",
          "text": "Pea ‘e tafoki mai kiate au"
        },
        {
          "number": "18",
          "text": "Ko ‘eku tala‘ofá ia,"
        },
        {
          "number": "19",
          "text": "Pea ko ia ai, ‘e kāinga, ‘oku ‘ikai te u tui ‘oku totonu ke tau fakakavenga‘i e kakai muli kuo tafoki ki he ‘Otuá."
        },
        {
          "number": "20",
          "text": "Tau fai pē mu‘a ha tohi ‘o fakahā ai kiate kinautolu ke ‘oua te nau kai ha kakano‘i manu kuo fai ‘aki ha feilaulau ki ha tamapua, pea ‘oua te nau kai e kakano ‘o ha manu na‘e tāmate‘i fakasisina, pe ‘oku kei toe ai ha toto, pea faka‘ehi‘ehi mei he ‘ulungāanga fakalieliá mo e fe‘auakí."
        },
        {
          "number": "21",
          "text": "‘Oua ‘e ngalo ‘iate kitautolu na‘e laulau ta‘u e fai mai hono malanga‘i ‘o e Lao ‘a Mōsesé ‘i he ngaahi koló. Pea ‘oku lau ia ‘i he fai‘anga lotu ‘o kitautolu e kakai Siú ‘i he Sāpate kotoa pē.”"
        },
        {
          "number": "22",
          "text": "Na‘e alea leva ‘a e kau ‘apōsitoló mo e kau taki kātoa pē ‘o e siasí ke fekau ha kau tangata ke ō mo Paula mo Pānepasa ki ‘Aniteoke. Pea nau fili ‘a Sailosi mo Siutasi Pāsapa, ko e ongo taki kinaua ‘o e kakai kuo tui kia Sīsuú."
        },
        {
          "number": "23",
          "text": "Pea nau fai leva ‘a e tohi na‘e pehē,"
        },
        {
          "number": "24",
          "text": "Kuo mau fanongo ai na‘e ō atu ha ni‘ihi heni ‘o fakahoha‘asi kimoutolu ‘aki ha‘anau ngaahi fakahinohino. Na‘e ‘ikai ko kimautolu na‘a mau fekau ke nau ō atú."
        },
        {
          "number": "25",
          "text": "Kuo mau fai ‘emau fakatahá, pea mau tu‘utu‘uni ke fili ha kau tangata ke ō atu mo si‘otau ongo kāinga ‘ofeina ko Pānepasa mo Paula."
        },
        {
          "number": "26",
          "text": "Ko e ongo tangata eni na‘e meimei matu‘utāmaki ‘ena mo‘uí koe‘uhí ko hotau ‘Eiki ko Sīsū Kalaisí."
        },
        {
          "number": "27",
          "text": "Na‘a mau toe fekau ke ō atu ai pē mo Siutasi mo Sailosi. Pea te na toe fakamatala atu ‘e kinaua ‘a e ngaahi me‘a kotoa ‘oku mau tohi atu aí."
        },
        {
          "number": "28",
          "text": "Kuo hā lelei ki he Laumālie Mā‘oni‘oní mo kimautolu, ‘oku ‘ikai totonu ke mau toe fakakavenga‘i kimoutolu."
        },
        {
          "number": "29",
          "text": "Ka ‘oku totonu ke ‘oua te mou kai ha kakano‘i manu na‘e fai ‘aki ha feilaulau ki ha tamapua, pea ‘oua te mou kai ha kakano‘i manu ‘oku kei toe ai ha toto, pe te mou kai e kakano ‘o ha manu na‘e fakasisina, pea mou faka‘ehi‘ehi foki mei he ‘ulungāanga fakalieliá mo e fe‘auakí. Kapau te mou fai ki he ngaahi fakahinohino ko ení, kuo fe‘unga noa pē ia. ‘Ofa atu.”"
        },
        {
          "number": "30",
          "text": "Pea tuku fononga ‘a e kau tangata Selusalema ‘e toko fā ko ení, ‘o ō ki ‘Aniteoke. Pea nau a‘u atu ki ai, pea nau fekau ke kātoa mai e siasí, ‘o nau lau ange kiate kinautolu ‘a e tohí."
        },
        {
          "number": "31",
          "text": "Pea fanongo ki ai e kakaí, pea fiefia kotoa honau lotó."
        },
        {
          "number": "32",
          "text": "Ko Siutasi mo Sailosí, ko ha ongo palōfita, pea na‘á na lea fuoloa ‘o fakalotolahi‘i mo tokoni‘i e kakai ai na‘e tui ki he ‘Eikí."
        },
        {
          "number": "33",
          "text": "Na‘e nofonofo atu pē ‘a e kau tangata Selusalemá ‘i ‘Aniteoke."
        },
        {
          "number": "34-35",
          "text": "Ka na‘e nofo ai pē ‘a Paula mo Pānepasa ‘i ‘Aniteoke mo e tokolahi kehe, ‘o nau kaungā ako‘i mo malanga‘i e Folofola ‘a e ‘Eikí."
        },
        {
          "number": "36",
          "text": "Pea faifai atu ‘enau nofó, kuo pehē ange ‘e Paula kia Pānepasa, “Ta foki mu‘a ‘o ‘a‘ahi ki he kāinga lotu ‘i he ngaahi kolo na‘á ta malanga‘i ai e Ongoongo Leleí, ke ta ‘ilo pe ‘oku nau fēfē.”"
        },
        {
          "number": "37",
          "text": "Kae loto ‘a Pānepasa ke nau ō mo hono kāinga ko Sione Ma‘ake."
        },
        {
          "number": "38",
          "text": "Na‘e ‘ikai ke loto ki ai ‘a Paula, he na‘e lī‘aki kinaua ‘e Ma‘ake ‘i Pamifilia ki mu‘a atu, ‘o ‘ikai te ne toe kaungāngāue mo kinaua."
        },
        {
          "number": "39",
          "text": "Pea felauaki ai ‘a Paula mo Pānepasa. Pea hoko ai pē mo ‘ena taki taha ma‘ána. Na‘e ‘ave ‘e Pānepasa ‘a Ma‘ake, ‘o na folau ki Saipalo,"
        },
        {
          "number": "40",
          "text": "kae ‘ave ‘e Paula ‘a Sailosi ‘o na tukufolau, ‘i he hili hono tuku ‘e he kāinga lotú kinaua ki he ‘Otuá ke ne tauhi mo tokoni‘í."
        },
        {
          "number": "41",
          "text": "Na‘e fononga holo ‘a Paula mo Sailosi ‘i Sīlia mo Sīlisia, ‘o fakalotolahi‘i e ngaahi siasí."
        }
      ],
      "16": [
        {
          "number": "1",
          "text": "Na‘e foki ‘a Paula mo Sailosi ki Teape mo Līsita. Pea na‘e nofo he feitu‘u ko iá ha toko taha ko Tīmote na‘e tui kia Sīsū. Pea ko ‘ene fa‘eé, ko e fefine Siu, na‘e tui mo ia kia Sīsū. Ka ko e tamai ‘a Tīmoté ko e Kalisi."
        },
        {
          "number": "2",
          "text": "Na‘e fakaongoongolelei‘i ange ‘a Tīmote ‘e he kāinga lotu Līsitá kia Paula mo Sailosi,"
        },
        {
          "number": "3",
          "text": "pea loto ai ‘a Paula ke nau ō mo ia. Ka na‘e tomu‘a ‘ai ‘e Paula ke kamu ia, koe‘uhí he na‘e ‘ilo ‘ene tamai Kalisí ‘e he kakai Siu kotoa pē he feitu‘u ko iá."
        },
        {
          "number": "4",
          "text": "Na‘e fononga holo ‘a Paula mo hono toé he tukui koló, ‘o fanongonongo ai pē ki he ngaahi kāinga lotú ‘a e tu‘utu‘uni ‘a e kau ‘apōsitoló mo e kau taki ‘i Selusalemá, mo tapou kiate kinautolu ke nau fai ki ai."
        },
        {
          "number": "5",
          "text": "Pea na‘e tupulekina ai pē he ‘aho kotoa e kaukaua e tui ‘a e kakai ‘o e ngaahi siasí, pea mo honau tokolahí."
        },
        {
          "number": "6",
          "text": "Na‘e fou ‘a Paula mo hono kaungāfonongá ‘i Filisia mo Kalētia. Ka na‘e ‘ikai ke tuku ‘e he Laumālie Mā‘oni‘oní ke nau lea’aki e Folofola ‘i ‘Ēsia."
        },
        {
          "number": "7",
          "text": "Pea faifaí pea nau tau ki Mīsia, ‘o feinga ke ō ai ki Pitinia. Ka na‘e ‘ikai ke faka‘atā ‘e he Laumālie ‘o Sīsuú,"
        },
        {
          "number": "8",
          "text": "pea talu ai pē ‘enau fou atu ‘i Mīsia ki Taloasi."
        },
        {
          "number": "9",
          "text": "Na‘e hā mai kia Paula he pō ko iá ha taha Masitōnia ‘oku tu‘u mai ‘o kole, “Ha‘u ki Masitōnia ‘o tokoni‘i kimautolu.”"
        },
        {
          "number": "10",
          "text": "Pea hili pē ‘a e mamata ‘a Paula ki he me‘a ko iá, na‘a mau feinga leva ke ō ki Masitōnia. He na‘a mau tui pau kuo ui mai ‘a e ‘Otuá kiate kimautolu ke mau malanga‘i ai ‘a e Ongoongo Leleí."
        },
        {
          "number": "11",
          "text": "Na‘a mau tuku folau leva mei Taloasi ‘o taloa ki Samōtesia, ‘o tau ki Neapolisi he ‘aho ‘e tahá."
        },
        {
          "number": "12",
          "text": "Na‘a mau ō ai ki Filipai, ko e kolo ‘i he vahefonua Masitōnia na‘e pule‘i ‘e Loma, ‘o mau nofo ai ‘i ha ngaahi ‘aho."
        },
        {
          "number": "13",
          "text": "Pea a‘u ki he Sāpaté, pea mau ō leva ki tu‘a kolo ki ha feitu‘u he ve‘e vaitafé, ko ‘emau ‘amanakí ‘oku tu‘u ai ha fai‘anga lotu ‘o e kakai Siú. Pea mau ta‘utu ai ‘o talanoa mo ha kau fefine na‘e ō ange."
        },
        {
          "number": "14",
          "text": "Ko e toko taha ai ko Litia, ko e fefine mei he kolo ko Taiataila. Pea ko ‘ene ma‘u‘anga mo‘uí ko e tu‘uaki fakatau tupenu kulokula, ko e fa‘ahinga tupenu mahu‘inga ‘aupito. Ko e fefine eni na‘e lotu ki he ‘Otuá, pea kuo ‘ai ia ‘e he ‘Eikí ke ne fie tali ‘a e fakamatala ‘a Paulá."
        },
        {
          "number": "15",
          "text": "Pea hili hono papitaiso ia mo e kāinga kotoa na‘e nofo ‘i hono ‘apí, ne toutou kole mai kiate kimautolu, “Kapau ‘oku mou pehē ko e toko taha tui mo‘oni au ki he ‘Eikí, pea mou omi mu‘a ‘o nofo ‘i homau ‘api.” Pea iku ai pē ‘o mau tali ‘ene kolé."
        },
        {
          "number": "16",
          "text": "Na‘a mau ō atu ki he fai‘anga lotú he ‘aho ‘e taha, kuo fakafetaulaki mai ha ta‘ahine na’e fakapopula’i ‘a ia na‘e ma‘u ‘e ha fa‘ahikehe. Na‘e lava ai e ta‘ahiné ‘o vavalo‘i e kaha‘ú, ‘o ma‘u ai e pa‘anga lahi ‘a e kaume‘a na‘e ‘anautolu e ta‘ahiné."
        },
        {
          "number": "17",
          "text": "Na‘e muimui holo e ta‘ahiné ‘ia Paula mo kaikaila, “Ko e ongo tangatá ni, ko e ongo tamaio‘eiki ‘a e ‘Otua Fungani Mā‘olungá. Ko ‘ena me‘a ‘oku faí, ko e fakamatala atu e me‘a te mou mo‘ui aí!”"
        },
        {
          "number": "18",
          "text": "Na‘e laulau ‘aho eni. Pea faifaí, pea hake ‘a e kātaki ‘a Paulá, peá ne tafoki atu ‘o valoki‘i e fa‘ahikehé, “‘Oku ou fekau koe ‘i he huafa ‘o Sīsū Kalaisí ke ke mahu‘i mei he ta‘ahine ko ená!” Pea mahu‘i leva mei ai e fa‘ahikehé."
        },
        {
          "number": "19",
          "text": "Na‘e ‘ilo ‘e he kaume‘a na‘e ‘anautolu e ta‘ahiné ‘a e mole honau ma‘u‘anga pa‘angá, pea nau puke leva ‘a Paula mo Sailosi ‘o fau atu ki fale hopo."
        },
        {
          "number": "20",
          "text": "Na‘a nau tala ange ki he kau takí, “Ko e ongo tangata Siu ko ení, kuó na fakatupu moveuveu ‘i hotau koló."
        },
        {
          "number": "21",
          "text": "Ko ‘ena me‘a ‘oku faí, ko e tala mai ke tau fai ha ngaahi me‘a ‘oku tapu ke fai ‘e kitautolu e kakai Lomá.”"
        },
        {
          "number": "22",
          "text": "Na‘e kau mai mo e kakaí hono ‘ohofi ‘o Paula mo Sailosí. Pea toki hanga ‘e he kau pulé ‘o hae hifo e vala ‘o e ongo tangatá, pea nau fekau ke haha kinaua ‘aki ha maea."
        },
        {
          "number": "23",
          "text": "Pea hili hona hahá, na‘e fakahū pilīsone kinaua, pea fekau ke le‘ohi fakalelei ‘e he pule pilīsoné."
        },
        {
          "number": "24",
          "text": "Na‘e fai ia ‘e he pule pilīsoné. Na‘á ne tuku kinaua ki he loto pilīsoné, peá ne ha‘i sēini hona ongo va‘é ki ha ngaahi kupu‘i ‘akau lalahi."
        },
        {
          "number": "25",
          "text": "Kae lotu mo hiva fakafeta‘i pē ‘a Paula mo Sailosi, ‘o fanongo mai ki ai e kau pōpula kehé. Pea lolotonga iá, ‘i he vaeuapoó nai,"
        },
        {
          "number": "26",
          "text": "na‘e fakafokifā pē kuo mofuike lahi, ‘o ngalulu ai e pilīsoné ‘o a‘u hifo ki hono ngaahi makatu‘ungá. Na‘e ava ai e ngaahi matapaá, pea ngangana e ngaahi sēini na‘e ha‘i ‘aki e kau pōpulá."
        },
        {
          "number": "27",
          "text": "Pea ‘ā ai e pule pilīsoné ‘o ‘ilo kuo ava e ngaahi matapaá, peá ne ‘amanaki kuo hola e kau pōpulá, peá ne unuhi ‘ene heletaá ke ne tāmate‘i ia."
        },
        {
          "number": "28",
          "text": "Kae kaila mai ‘a Paula, “‘Oua te ke fai ha me‘a kiate koe. ‘Oku ‘ikai ha taha ia ‘e hola!”"
        },
        {
          "number": "29",
          "text": "Na‘e fekau ‘e he pule pilīsoné ke ‘omi ha maama, peá ne hū atu ki loto pilīsone ‘o tō tū‘ulutui kia Paula mo Sailosi mo e tetetete."
        },
        {
          "number": "30",
          "text": "Peá ne toki taki kinaua mei loto pilīsone, mo ne ‘eke ange, “Ko e hā te u fai ka u mo‘uí?”"
        },
        {
          "number": "31",
          "text": "Pea tali ‘e Paula mo Sailosi, “Tui ki he ‘Eiki ko Sīsuú, pea te ke mo‘ui. Pea ‘e mo‘ui ai pē mo e kāinga kotoa ‘i homou ‘apí.”"
        },
        {
          "number": "32",
          "text": "Na‘e fakamatala ange leva ‘e Paula mo Sailosi ‘a e ‘Eikí kiate ia, pea mo e kaume‘a kotoa na‘e nofo ‘i honau ‘apí."
        },
        {
          "number": "33",
          "text": "Pea lolotonga ‘ene kei po‘ulí, na‘e taki atu kinaua ‘e he pule pilīsoné ki ha feitu‘u, ‘o fufulu ai hona lavelaveá. Pea na‘e toki papitaiso ia mo e kaume‘a kotoa pē na‘e nofo ‘i honau ‘apí."
        },
        {
          "number": "34",
          "text": "Na’e fiefia lahi honau lotó ‘i he‘enau a‘usia ‘a e tui ki he ‘Otuá. Pea hili ia, na‘e taki ‘e he pule pilīsoné ‘a Paula mo Sailosi ki hono ‘apí ‘o ne ‘oange ha me‘atokoni ke na kai."
        },
        {
          "number": "35",
          "text": "Pea pongipongi haké, pea fekau ‘e he kau pulé ha kau sōtia ke ō ki he pule pilīsoné mo e tu‘utu‘uni ke tukuange ā ‘a Paula mo Sailosi ke na ō."
        },
        {
          "number": "36",
          "text": "Pea tala ange ‘e he pule pilīsoné kia Paula, “Kuo tu‘utu‘uni mai ‘e he kau pulé kiate au ke u tukuange kimoua ke mo ō. Mo ō ā. Pea mo fiemālie ā homo lotó.”"
        },
        {
          "number": "37",
          "text": "Kae pehē ange ‘e Paula kiate kinautolu, “Ko e ongo tangata Loma kimaua ia. Ka kuo hanga ‘e he kau pule Lomá ‘o tu‘utu‘uni ke haha kimaua ke sio mai ki ai e kakai kotoa pē, pea ‘āsili aí mo e ‘ikai ke tuku mai ha faingamālie ke ma hopo. Pea ‘ikai ngata ai, ka nau toe fakahū pilīsone kimaua. He ko e ‘ai koā ke tuku ange fakafufū pē kimaua? Tuku ‘aupito ia. Fekau ke nau omi ki heni ‘o tuku ange kimaua ‘e kinautolu tonu.”"
        },
        {
          "number": "38",
          "text": "Pea ko ‘ene fakahā ange pē ‘e he kau polisí ki he kau pulé ko e ongo tangata‘i fonua Loma ‘a Paula mo Sailosí, pea nau manavahē ‘aupito,"
        },
        {
          "number": "39",
          "text": "‘o nau omi ‘o kole fakamolemole kia Paula mo Sailosi. Na‘a nau taki atu kinaua mei he pilīsoné ‘o kole ke na kātaki ā mu‘a kae mavahe mei honau koló."
        },
        {
          "number": "40",
          "text": "Kae hangatonu atu pē ‘a Paula mo Sailosi ki he ‘api ‘o Litiá, ‘o fe‘iloaki ai mo e kāinga lotú, mo lea fakalotolahi kiate kinautolu. Peá na toki ō kinaua."
        }
      ],
      "17": [
        {
          "number": "1",
          "text": "Na‘e fononga atu ‘a Paula mo hono ngaahi kaungāme‘á ‘o tuku mai ‘a ‘Amifipoli mo ‘Apolonia, pea toki hoko atu ai pē ki Tesalonaika."
        },
        {
          "number": "2",
          "text": "Pea ‘alu ai ‘a Paula ‘o ma‘u lotu he Sāpaté, peá ne lea ki he kāinga lotú mei he Folofolá he Sāpate hokohoko ‘e tolu"
        },
        {
          "number": "3",
          "text": "ke fakamahino kiate kinautolu ‘a e pau ke fepaki ‘a e Mīsaiá mo ha ngaahi faingata‘a, ka ‘e toe tu‘u pē mei he maté. Pea fakahā ai pē ‘e Paula kiate kinautolu ko Sīsū ‘a e Mīsaia ‘okú ne malanga‘í."
        },
        {
          "number": "4",
          "text": "Pea tui e kau Siu ‘e ni‘ihi ki he fakamatala ‘a Paulá, ‘o nau kau leva mo Paula mo Sailosi. Na‘e tui mo ha kau muli ‘e ni‘ihi mo ha kau fefine ‘iloa he koló."
        },
        {
          "number": "5",
          "text": "Ka na‘e meheka ha kau taki ‘e ni‘ihi ‘o e kakai Siú, ‘o nau uki mai ha kau haua he feitu‘u māketí ke fakatupu ha maveueu he koló. Na‘a nau ‘ohofi e ‘api ‘o e motu‘a ko Sēsoni, ko ‘enau fakakaukaú ke fau mai ai ‘a Paula mo Sailosi ‘o taki ki he kakaí."
        },
        {
          "number": "6",
          "text": "Pea nau ō atu kinautolu ki he ‘apí, tā ‘oku ‘ikai ke ‘i ai ‘a Paula mo Sailosi, pea talu ai pē ‘enau toho mai ‘a Sēsoni mo e ni‘ihi he fa‘ahinga na‘e tui kia Sīsuú, ‘o taki atu ki he kau ma‘u mafai ‘o e koló. Pea nau kaila, “‘Oku fakatupu moveuveu ‘a Paula mo Sailosi he feitu‘u kotoa pē. Kuó na a‘u mai eni ki hotau koló ni,"
        },
        {
          "number": "7",
          "text": "pea kuo tali ‘e Sēsoni ke na nofo ‘i honau ‘apí. ‘Oku talangata‘a ‘a e kakai ko ení ki he ngaahi lao kotoa pē ‘a Sisá ko ‘enau tu‘uaki holo ‘oku ‘i ai e tu‘i kehe, ko e tangata ko Sīsú.”"
        },
        {
          "number": "8",
          "text": "Na‘e ‘ita ‘a e kau takí mo e kakaí ‘i he lau ko iá,"
        },
        {
          "number": "9",
          "text": "‘o nau fekau ‘a Sēsoni mo e kāinga lotú ke totongi ange ha pa‘anga malu‘i kae tuku ange kinautolu ke nau ō."
        },
        {
          "number": "10",
          "text": "Ko e pō pē ko iá, na‘e tuku atu ‘e he kāinga lotú ‘a Paula mo Sailosi ki Pēlea. Peá na a‘u atu ki Pēlea, ‘o hangatonu ai pē ki he fai‘anga lotu ‘o e kakai Siú."
        },
        {
          "number": "11",
          "text": "Ko e kakai Pēleá, na‘a nau anga lelei ange ‘i he kakai Tesalonaiká. Na‘a nau tali fiefia ‘a e Ongoongo Leleí, ‘o nau fekumi ki he folofolá he ‘aho ki he ‘aho ke fakapapau‘i pe ko e mo‘oni e ngaahi me‘a kuo fakahā ange kiate kinautolú."
        },
        {
          "number": "12",
          "text": "Na‘e tui ki he ‘Eikí ‘a e tokolahi ‘iate kinautolu, ‘o kau ai mo ha kau fefine Kalisi ‘iloa, mo ha kau tangata Kalisi ‘e ni‘ihi."
        },
        {
          "number": "13",
          "text": "Pea ‘ilo ‘e he kau taki ‘o e kakai Siu ‘i Tesalonaiká ‘oku malanga‘i ‘e Paula ‘a e Ongoongo Leleí ‘i Pēlea, pea nau omi ‘o fakatupu maveuveu ‘aki ‘enau fakakovi‘i ‘a Paula ki he kakaí."
        },
        {
          "number": "14",
          "text": "Pea ‘ave leva ‘e he kāinga lotú ‘a Paula ki he feitu‘u matātahí, kae nofo ai pē ‘a Sailosi mo Tīmote ‘i Pēlea."
        },
        {
          "number": "15",
          "text": "Na‘e ō ai pē ha ni‘ihi mo Paula ‘o a‘u ki ‘ātenisi, pea nau toki foki mai mo e fekau ‘a Paula kia Sailosi mo Tīmote ke na ō ange he faingamālie vave tahá."
        },
        {
          "number": "16",
          "text": "Lolotonga ‘a e kei tatali ‘a Paula ‘i ‘ātenisí, na‘e mamahi hono lotó he fu‘u lahi fau ‘a e fanga tamapua he koló."
        },
        {
          "number": "17",
          "text": "Peá ne ‘alu leva ki he fai‘anga lotu ‘o e kakai Siú ke lea kiate kinautolu mo ha taha pē ‘oku kaungālotu mo kinautolu. Pea ko e ‘aho ki he ‘aho mo ‘ene lea ai pē ki he kakai kotoa na‘a nau fetaulaki he feitu‘u māketí."
        },
        {
          "number": "18",
          "text": "Ko e ni‘ihi ai ko e kau ‘Epikuliō, pea ko e ni‘ihi ko e kau Sitoiko. Pea nau kamata fakakikihi mo Paula. Pea fe‘ekenaki e ni‘ihi, “Ko e hā koā ‘a e me‘a ‘oku valelau ki ai ‘a e sianá ni?”"
        },
        {
          "number": "19",
          "text": "Na‘a nau taki mai leva ‘a Paula ki he fakataha‘anga na‘e ui ko e ‘Aleopeiko, ‘o tala ange, “Fakamatala mai angé kiate kimautolu ‘a e fakakaukau fo‘ou ko eni ‘okú ke malanga‘akí."
        },
        {
          "number": "20",
          "text": "‘Oku mau ngalikehe‘ia he ngaahi me‘a ‘e ni‘ihi ‘okú ke tu‘uaki, pea ‘oku mau fie ‘ilo ki ai.”"
        },
        {
          "number": "21",
          "text": "Ko e tefito‘i anga ‘o e kakai ‘o ‘ātenisí, mo e kau muli ‘oku nofo aí, ko e manako he fanongo mo talanoa me‘a fo‘ofo‘ou."
        },
        {
          "number": "22",
          "text": "Pea tu‘u hake ‘a Paula ‘i he ha‘oha‘ongá ‘o lea. Pea ko ‘ene lea eni na‘e faí, “Kau ‘ātenisi, ‘oku ou fakatokanga‘i ko e kakai mamahi‘i lotu kimoutolu."
        },
        {
          "number": "23",
          "text": "Na‘á ku takai holo ‘i homou loto koló, ‘o u mamata ai ki he ngaahi me‘a ‘oku mou lotu ki aí. Peá u a‘u ai ki he ‘ōlita ‘oku tongi ai e ngaahi leá ni, ‘Ki ha ‘otua ta‘e ‘iloa.’ Tā ‘oku mou lotu ki ha ‘Otua ‘oku ‘ikai te mou ‘ilo ki ai."
        },
        {
          "number": "24",
          "text": "Ko e ‘Otua ko iá, ko ia na‘á ne ngaohi ‘a māmani mo e me‘a kotoa ‘oku ‘i aí. Ko e ‘Eiki ia ‘o langi mo māmani, pea ‘oku ‘ikai ke nofo ia ‘i ha ngaahi fale lotu kuo fa‘u ‘e ha kakai."
        },
        {
          "number": "25",
          "text": "‘Oku ‘ikai ke toe tokoni‘i ia ‘e ha taha. Ka ko ia ‘okú ne foaki mai e mo‘uí, mo e mānavá, mo e me‘a kotoa pē, ma‘á e kakai kotoa pē."
        },
        {
          "number": "26",
          "text": "Na‘á ne fakatupu mei he tangata ‘e toko taha pē ‘a e ngaahi matakali kotoa ‘i māmani, peá ne tu‘utu‘uni mo e feitu‘u ‘e tu‘u ai honau ngaahi pule‘anga taki taha, mo e kuonga ‘e taki taha tupu hake aí."
        },
        {
          "number": "27",
          "text": "Ko e fai kotoa eni ‘e he ‘Otuá, hei‘ilo te tau fekumi kiate ia, pea tau a‘u ai kiate ia. He ‘oku ‘ikai te ne mama‘o mei ha taha ‘iate kitautolu."
        },
        {
          "number": "28",
          "text": "‘Okú ne ‘omi mo e ivi ke tau mo‘ui ai, mo fe‘alu‘aki ai, mo tolonga ai, ‘o hangē pē ko e lau ‘a ho‘omou punaké, ‘Ko ‘ene fānau pē mo kitautolu.’"
        },
        {
          "number": "29",
          "text": "Pea kapau leva ko e fānau kitautolu ‘a e ‘Otuá, tā ‘oku taau ke ‘oua te tau fakakaukau ‘oku hangē ia ko ha tamapua kuo ngaohi ‘aki ha koula, pe siliva, pe maka. ‘Oku ‘ikai ke hangē ia ko ha me‘a kuo toki fakakaukau‘i hake pē ‘e ha kakai pea nau ngaohi."
        },
        {
          "number": "30",
          "text": "Kuo talu mei mu‘a mo e fakamolemole‘i ‘e he ‘Otuá ‘a e ngaahi fakakaukau peheé koe‘uhí ko hono fai ta‘e ‘ilo ‘e he kakaí. Ka kuó ne tu‘utu‘uni eni ke tafoki kiate ia ‘a e kakai kotoa pē ‘i he feitu‘u kotoa pē."
        },
        {
          "number": "31",
          "text": "Kuo ‘osi fakapapau‘i ‘e he ‘Otuá ‘a e ‘aho te ne fakamāu‘i ai ‘a e kakai kotoa pē ‘i māmani ‘aki e faitotonu. Pea kuó ne ‘osi fili e tangata ko Sīsū ke ne fai ‘a e fakamāú. Kuó ne fakamo‘oni‘i kotoa eni ‘aki ‘ene fokotu‘u ‘a Sīsū mei he maté.”"
        },
        {
          "number": "32",
          "text": "Ko ‘ene fanongo atu pē ‘a e kakaí ki he pehē ‘e Paula kuo fokotu‘u ‘e he ‘Otuá ha taha mei he maté, pea kamata kata ‘a e ni‘ihi. Kae pehē ‘e he ni‘ihi ia, “Toki fakamatala mai ena ha ‘aho kehe.”"
        },
        {
          "number": "33",
          "text": "Na‘e ‘alu leva ‘a Paula mei he fakataha‘angá."
        },
        {
          "number": "34",
          "text": "Ka na‘e tui ha ni‘ihi ai ki he ‘Eikí, ‘o nau ō mo Paula. Ko e toko taha ai, ko Taionisio hono hingoá, na‘e kau he fakataha‘angá. Pea na‘e tui ki he ‘Eikí mo ha fefine ko Temalisi hono hingoá, pea mo ha ni‘ihi kehe."
        }
      ],
      "18": [
        {
          "number": "1",
          "text": "Na‘e mavahe atu ‘a Paula mei ‘Ātenisi ki Kolinitō,"
        },
        {
          "number": "2",
          "text": "‘o ne fe‘iloaki ai mo ‘Akuila, ko e matāpule Siu mei Ponitō. Na‘e fe‘unga ia kuo fuoloa si‘i ‘a e fetukutuku mai ‘a ‘Akuila mei ‘Itali pea mo hono uaifí, ‘a Pīsila, koe‘uhí ko e tu‘utu‘uni ‘a Kalautiasi, ke kapusi kotoa ‘a e kakai Siú mei Lomá. Na‘e ‘alu ‘a Paula ‘o fe‘iloaki mo ‘Akuila mo Pīsila,"
        },
        {
          "number": "3",
          "text": "peá ne nofo ‘i hona ‘apí ‘o kaungāngāue mo kinaua. He ko e ongo me‘a ngaohi tēniti, ‘o hangē pē ko iá."
        },
        {
          "number": "4",
          "text": "Na‘e ‘alu ai pē ‘a Paula he Sāpate kotoa ki he fai‘anga lotu ‘o e kakai Siú, ‘o talanoa mo kinautolu mo e kakai mulí ke fakaului kinautolu."
        },
        {
          "number": "5",
          "text": "Kae talu e foki mai ‘a Sailosi mo Tīmote mei Masitōnia mo ‘ene malanga‘i ‘a e Mīsaia ‘a Sīsuú ki he kakai Siú."
        },
        {
          "number": "6",
          "text": "Ka na‘e tafoki hake ‘a e kakai Siú ‘o ngaohikovi‘i ‘a Paula. Pea talu ai pē ‘ene tala ange kiate kinautolu, mo ‘ene tupe‘i e efu honau koló mei hono valá. “‘E ‘eke atu pē kiate kimoutolu ho‘omou heé. ‘Oku ma‘a hoku totó. Te u ‘alu ā au ki he kakai mulí.”"
        },
        {
          "number": "7",
          "text": "Pea ‘alu ia ‘o nofo he ‘api ‘o e matapule ko Taitusi Siusitasi, ko e matapule tui ‘Otua, pea na‘e fetoumu‘a‘aki hono ‘apí mo e fai‘anga lotu ‘o e kakai Siú."
        },
        {
          "number": "8",
          "text": "Ko e taki ‘o e fai‘anga lotú ko Kalisipō, ko e tangata na‘e tui ki he ‘Eikí, pea pehē kātoa mo hono fāmilí. Na‘e fanongo ‘a e tokolahi kehe ‘i Kolinitō ki he Ongoongo Leleí, pea nau tui, pea papitaiso ai pē kinautolu."
        },
        {
          "number": "9",
          "text": "Na‘e hā mai ‘a e ‘Eikí kia Paula he pō ‘e taha ‘o ne folofola ange, “‘Oua ‘e manavahē. Fai pē ho‘o malangá, pea ‘oua ‘e tuku."
        },
        {
          "number": "10",
          "text": "‘Oku ou kau au mo koe, pea he‘ikai hoko ha kovi kiate koe. He ko e tokolahi he kolo ko ená ko e kakai ‘o‘oku.”"
        },
        {
          "number": "11",
          "text": "Na‘e nofo ai pē ‘a Paula ‘i Kolinitō ‘o ‘osi e ta‘u ‘e taha mo e konga mo ne fakahinohino ki he kakaí e Folofola ‘a e ‘Otuá."
        },
        {
          "number": "12",
          "text": "Na‘e lolotonga ‘a e kōvana ‘a Kalio ‘i ‘ākeiá, kuo kau fakataha ha kakai Siu ‘o puke ‘a Paula ‘o taki mai ki he fale hopó"
        },
        {
          "number": "13",
          "text": "‘o tukuaki‘i, “Ko e tangatá ni, ‘okú ne feinga‘i e kakaí ke nau lotu ki he ‘Otuá ‘aki e ngaahi founga ‘oku tapu he laó.”"
        },
        {
          "number": "14",
          "text": "Pea te‘eki ai ke fai ‘e Paula ha‘ane tali, kuo lea ange ‘a Kalio ki he kakai Siú, “Ka ne ko ha hia, pe ko ha toe kovi kehe, ‘oku mou talatalaaki‘i mai ai e tangatá ni, pea te u fie tokanga atu kiate kimoutolu, kāinga Siu."
        },
        {
          "number": "15",
          "text": "Ka ko e fekīhiaki pē ena ia he ngaahi faka‘uhinga lea, mo e faka‘uhinga hingoa, mo ho‘omou laó. Mou fakamāu‘i pē ia ‘e kimoutolu. He‘ikai te u kau ai au.”"
        },
        {
          "number": "16",
          "text": "Peá ne tuli kinautolu mei he fale hopó."
        },
        {
          "number": "17",
          "text": "Pea puke leva ‘e he kau taki ‘o e kakai Siú ‘a Sositene ‘o taa‘i ‘i he loto fale hopó. Ka na‘e ‘ikai ke momo‘i tokanga ki ai ‘a Kalio."
        },
        {
          "number": "18",
          "text": "Na‘e nofo atu pē ‘a Paula mo e kakai ‘i Kolinitō na‘e tui kia Sīsuú, peá nau fakamāvae leva kae folau ‘a Paula ki Sīlia, fakataha mo Pīsila mo ‘Akuila. Kae te‘eki ai ke nau folaú, na‘e tele ‘e Paula hono ‘ulú ‘i Senikelea ko ‘ene fuakava."
        },
        {
          "number": "19",
          "text": "Na‘e tū‘uta ‘a e toko tolú ki ‘Efesō, ‘o māvae ai ‘a Paula mo Pīsila mo ‘Akuila, kae ‘alu ‘a Paula ki he fai‘anga lotu ‘o e kakai Siú ‘o talanoa mo e kāinga lotú."
        },
        {
          "number": "20",
          "text": "Na‘e kole ange ki ai e kakaí ke ne toe nofo atu mu‘a mo kinautolu, ka na‘e ‘ikai ke ne loto ki ai."
        },
        {
          "number": "21",
          "text": "Na‘á ne tala ange ‘e ia, “Te u toe foki mai pē, ‘o kapau ko e finangalo ia ‘o e ‘Otuá.”"
        },
        {
          "number": "22",
          "text": "Pea tuku folau ia ki Sēsalia, ‘o fe‘iloaki ai mo e siasí, peá ne toki hoko atu ai ki ‘Anitioke."
        },
        {
          "number": "23",
          "text": "Na‘á ne nofo atu pē ‘i ‘Aniteoke, peá ne toki hiki atu ai ‘o fai ‘ene ‘a‘ahi ki he ngaahi feitu‘u ‘i Kalētia mo Filisia, ‘o fakalotolahi‘i e kakai ai na‘e tui kia Sīsuú."
        },
        {
          "number": "24",
          "text": "Na‘e ha‘u ki ‘Efesō ha tangata Siu ko ‘Apolosi na‘e tupu ‘i he kolo ko ‘Alekisānitia. Ko e tangata pōto‘i lea ia pea ‘ilo lahi ki he Folofolá."
        },
        {
          "number": "25",
          "text": "Na‘á ne toe ‘ilo lahi ki he ‘Alunga ‘o e ‘Eikí, peá ne fakahinohino mo e loto māfana ‘aupito ‘a e ngaahi mo‘oni ‘o kau kia Sīsuú. Ka na‘e ngata pē ‘ene ‘ilo ki he papitaisó he papitaiso ‘a Sioné."
        },
        {
          "number": "26",
          "text": "Na‘á ne kamata malanga māfana ‘i he fale lotu ‘o e kakai Siú. Pea fanongo ki ai ‘a Pīsila mo ‘Akuilá, pea na fakaafe‘i ia ki hona ‘apí ‘o fakamatala fakaikiiki ange ki ai ‘a e ‘Alunga ‘o e ‘Otuá."
        },
        {
          "number": "27",
          "text": "Na‘e fakakaukau leva ‘a ‘Apolosi ke ‘alu ki ‘Ākaia. Pea na‘e tokoni‘i ia ‘e he kakai ‘Efesō na‘e tui kia Sīsuú ‘aki ‘enau tohi ki he fa‘ahinga ‘i ‘Ākaia na‘e tui kia Sīsuú ‘o kole ke nau talitali lelei mu‘a ia. Peá ne a‘u atu ki ai, ‘o tokoni‘i lahi ‘a kinautolu kuo tui kia Sīsū koe‘uhi ko e ‘ofa lahi ‘a e ‘Otuá."
        },
        {
          "number": "28",
          "text": "He na‘e lahi ‘ene fakakikihi mo kinautolu ‘i he ngaahi fakataha‘anga ‘o e kakai Siú. Pea na‘e ‘ikai ke lava‘i ‘e he kakai Siú ‘ene ngaahi ‘uhingá, ko ‘ene fa‘a fakamo‘oni‘i mei he Folofolá ko Sīsū ‘a e Mīsaiá."
        }
      ],
      "19": [
        {
          "number": "1",
          "text": "Lolotonga ‘a e kei nofo ‘i Kolinitō ‘a ‘Apolosí, na‘e hala ‘uta atu ‘a Paula he fonua mo‘ungá ki ‘Efesō, ‘o fe‘iloaki ai mo e ni‘ihi na‘e tui kia Sīsuú."
        },
        {
          "number": "2",
          "text": "Peá ne ‘eke ange kiate kinautolu, “Na‘a mou tui kia Sīsū pea mou ma‘u ai e Laumālie Mā‘oni‘oní?” Pea nau tala ange, “‘Ikai. Kuo te‘eki ai pē ke mau fanongo ‘oku ‘i ai ha toko taha ko e Laumālie Mā‘oni‘oni.”"
        },
        {
          "number": "3",
          "text": "“Ka ko e ha leva e fa‘ahinga papitaiso na‘a mou papitaiso aí?” Ko Paula atu ia."
        },
        {
          "number": "4",
          "text": "Pea tala ange ‘e Paula kiate kinautolu, “Na’e papitaiso ‘e Sione ‘a e kakaí koe‘uhí ke nau tafoki ki he ‘Otuá. Ka na‘á ne tala ange ‘e ia kiate kinautolu ‘oku ‘i ai ha taha kehe ‘oku ‘amanaki ke ha‘u, pea mou tui kiate ia. Ko Sīsū ‘a e toko taha na‘e lau ki ai ‘a Sioné.”"
        },
        {
          "number": "5",
          "text": "Pea hili ange pē ‘a e fakahinohino ko eni ‘a Paulá, pea nau papitaiso leva ‘i he huafa ‘o e ‘Eiki ko Sīsuú."
        },
        {
          "number": "6",
          "text": "Na‘e hilifaki ‘e Paula hono nimá kiate kinautolu, pea na‘e foaki mai kiate kinautolu e Laumālie Mā‘oni‘oní, ‘o nau lea ‘i he ngaahi lea kehekehe mo malanga."
        },
        {
          "number": "7",
          "text": "Na‘e toko hongofulu mā ua nai ‘a e fa‘ahinga ko ení."
        },
        {
          "number": "8",
          "text": "Na‘e māhina ‘e tolu ‘a e toutou ‘alu ‘a Paula ki he fai‘anga lotu ‘o e kakai Siú ‘o fakakikihi mo kinautolu, hei‘ilo te nau tui ki he‘ene fakamatala ki he pule‘anga ‘o e ‘Otuá."
        },
        {
          "number": "9",
          "text": "Ka na‘e tuingata‘a e ni‘ihi, ‘o nau lea kovi ki he ‘Alungá kae fanongo mai ki ai e kakai kotoa pē. Pea mavahe leva ‘a Paula meiate kinautolu, ‘o nau hiki kātoa mo e fa‘ahinga na‘e tui kia Sīsuú ki he fale ako ‘o Tilanusí. Pea malanga hokohoko ‘aho ai pē ‘a Paula ‘o ‘osi e ta‘u kakato ‘e ua,"
        },
        {
          "number": "10",
          "text": "‘o fanongo kātoa leva he Folofola ‘a e ‘Eikí ‘a e kakai na‘e nofo ‘i ‘Ēsiá, ko e kakai Siú mo e kakai Kalisi."
        },
        {
          "number": "11",
          "text": "Na‘e nima ‘aki ‘e he ‘Otuá ‘a Paula ‘i hono fai ha ngaahi mana fakaofo."
        },
        {
          "number": "12",
          "text": "Na‘e a‘u ai ki hono fakamo‘ui ha kakai puke na‘e fakapā kiate kinautolu ha ‘ū holoholo mo e konga tupenu kuo lave ki he sino ‘o Paulá, pea mavahe ai e fanga tēvolo mei he ni‘ihi."
        },
        {
          "number": "13",
          "text": "Na‘e kamata ō holo ha kau Siu ‘e ni‘ihi ‘o feinga ke kapusi tēvolo ‘aki e huafa ‘o e ‘Eiki ko Sīsuú, ko ‘enau pehē ange ki he fanga tēvoló, “Hū ki tu‘a. Ko ‘emau fekau eni ‘i he huafa ‘o Sīsū ko ē ‘oku malanga ‘aki ‘e Paulá.”"
        },
        {
          "number": "14",
          "text": "Na‘e kau ai ‘a e ngaahi foha ‘e toko fitu ‘o e taula‘eiki pule ko Siva, ko ha tangata Siu."
        },
        {
          "number": "15-16",
          "text": "Pea faifaí pea pehē mai ‘e he tēvolo ‘e taha kiate kinautolu, “‘Oku ou ‘ilo ‘e au ‘a Sīsū, mo Paula. Ka ko hai kimoutolu?” Mo e ‘oho mai e tangata na‘e ma‘u ‘e he tēvoló ‘o tā kinautolu, ‘o nau toki feholaki tēlefua mo lavelavea mei fale."
        },
        {
          "number": "17",
          "text": "Na‘e fanongo ai e kakai na’e nofo ‘i ‘Efesoó, ko e kakai Siú mo e kakai Kalisi, pea nau fu’u ‘apasia ai‘o nau fakahīkihiki‘i e huafa ‘o e ‘Eiki ko Sīsuú."
        },
        {
          "number": "18",
          "text": "Pea na‘e kamata vete ‘e he tokolahi na‘e tui kia Sīsū ‘enau ngaahi kovi kehekehe kuo fai."
        },
        {
          "number": "19",
          "text": "Ko e ni‘ihi na‘e fai fakalou‘akau ki mu‘a, na‘a nau fetuku mai ‘enau ‘ū tohí ‘o tutu kae sio e pē kakaí. Ko e mahu‘inga ‘o e ‘ū tohi, na‘e ‘i he pa‘anga siliva ‘e nima mano."
        },
        {
          "number": "20",
          "text": "Na‘e pehē e mo‘ui mo e mafola vave ‘a e folofola ‘a e ‘Eikí, mo ‘ene tupu fakautuutú."
        },
        {
          "number": "21",
          "text": "Na‘e hili pē iá, pea pehē ‘e Paula, ‘i hono tataki ia ‘e he Laumālie Mā‘oni‘oní, ke ne fou atu ‘i Masitōnia mo ‘ākeia ki Selusalema, ‘o toki fou atu ai pē ki Loma."
        },
        {
          "number": "22",
          "text": "Peá ne fekau hono ongo tokoni ko Tīmote mo ‘Elasitō ke na ō ki Masitōnia, kae nofo si‘i atu pē ia ‘i ‘Ēsia."
        },
        {
          "number": "23",
          "text": "Na‘e lolotonga iá, ‘oku ‘i ai ha moveuveu lahi ‘i ‘Efesō koe‘uhi ko e ‘Alungá."
        },
        {
          "number": "24",
          "text": "Na‘e nofo ai ha taha ngāue fakamea‘a siliva ko Temetelio, ko ‘ene ngāué ko e ngaohi e fanga ki‘i ‘īmisi siliva ‘o e temipale ‘o e ‘otua fefine ko ‘Ātemisi. Ko e pa‘anga lahi na‘á ne ma‘u aí, pea pehē pē ki he‘ene kau ngāué."
        },
        {
          "number": "25",
          "text": "Na‘e fekau ‘e Temetelio ‘ene kau ngāué, mo hono kaungāngāue fakamea‘a silivá, ke kātoa mai, peá ne lea ange kiate kinautolu, “Kāinga, ko e ma‘u‘anga pa‘anga lelei foki ‘etau ngāué ni."
        },
        {
          "number": "26",
          "text": "Pea kuo mou mamata mo fanongo he me‘a ‘oku fai ‘e he siana ko eni ko Paulá. ‘Okú ne tala holo ‘e ia ‘oku ‘ikai ko e ngaahi ‘otua mo‘oni ‘a e ngaahi ‘otua ‘oku tau ngaohi ‘e kitautolu ‘i māmaní. Pea kuo tui ki ai e tokolahi, ‘o ‘ikai ngata pē ‘i ‘Efesoó ni kae pehē ki ‘Ēsia kātoa."
        },
        {
          "number": "27",
          "text": "‘E iku pē ‘o ongoongokovi ‘etau ngāué ki he kakai kotoa pē, pea ‘e tuku leva ‘enau faka‘apa‘apa ki he Temipale ‘o e ‘otua fefine lahi ko ‘Ātemisí, ‘a ia ‘oku lotu ki ai ‘a e kakai kotoa ‘i ‘Ēsia mo māmani kātoa. ‘E faifai pea ngalo hotau mafi ‘otua fefiné.”"
        },
        {
          "number": "28",
          "text": "Na‘e ‘ita ai ‘a e kakaí, ‘o nau kaikaila, “Ko e mafí pē ‘a ‘Ātemisi, ‘a e ‘otua fefine ‘o e kakai ‘Efesoó.”"
        },
        {
          "number": "29",
          "text": "Pea te‘eki ai ke fuoloa kuo moveuveu kātoa ‘a e koló. Na‘e puke ‘e he ni‘ihi ‘a Keio mo ‘Alisitako, ko e ongo tangata na‘e omi mo Paula mei Masitōniá, ‘o toho atu ki he fai‘anga faiva ‘o e koló."
        },
        {
          "number": "30",
          "text": "Na‘e fie ‘alu ‘a Paula ‘o lea ki he kakaí, kae ta‘ofi ia ‘e he kakai na‘e tui kia Sīsuú."
        },
        {
          "number": "31",
          "text": "Ko e kau taki ‘e ni‘ihi he koló, ko e ngaahi kaungāme‘a ‘o Paula. Pea na‘a nau pōpoaki mai ki ai ke ‘oua te ne ‘alu ki he fai‘anga fonó."
        },
        {
          "number": "32",
          "text": "Lolotonga iá, kuo vālautu‘u ‘a e kakaí he fai‘anga faivá, ko e kaila hake e ni‘ihi ‘oku pehē mo pehē, kae kaila ‘aki ‘e he ni‘ihi e me‘a kehe. Pea ko e tokolahi ia, na‘e ‘ikai pē te nau ‘ilo e ‘uhinga ‘o ‘enau fakatahá."
        },
        {
          "number": "33",
          "text": "Na‘e teke‘i ‘a ‘Alekisānita ‘e he kau taki ‘e ni‘ihi ‘o e kakai Siú ke ‘alu atu ki mu‘a ka nau tala ange ‘e kinautolu e lea ke ne faí."
        },
        {
          "number": "34",
          "text": "Ka ko e sio atu pē e kakaí ko e Siu ‘a ‘Alekisānitá, pea nau kāila ‘aki ai pē e me‘a tatau, ‘o ‘osi ha houa ‘e ua, “Ko ‘Ātemisi pē ‘a e mafi ‘o e kakai ‘Efesoó.”"
        },
        {
          "number": "35",
          "text": "Na‘e faifaí pea lava ‘e he pule koló ‘o lolomi e moveuveú, peá ne pehē ange kiate kinautolu, “Kāinga ‘Efesō, ‘oku ‘ikai ke puli ki ha taha ko e kolo ko ‘Efesoó ko e tefito ia ‘o e lotu ki he mafi ‘otua fefine ko ‘Ātemisí. Ko hai ‘oku ‘ikai te ne ‘ilo ‘etau tauhi heni ‘a hono ‘īmisi na‘e tō hifo ki māmani mei langí?"
        },
        {
          "number": "36",
          "text": "Ko e me‘a ia ‘oku ‘ikai ke ala faka‘ikai‘i. Pea ‘i he‘ene peheé leva, mou fakalongo hifo. Pea ‘oua te mou fai ha me‘a te mou toki fakame‘apango‘ia ai."
        },
        {
          "number": "37",
          "text": "Kuo mou taki mai e kau tangatá ni ki heni. Ka kuo te‘eki ai ke nau fai ha pau‘u ki ha temipale, pe lea kovi ki hotau ‘otua fefiné."
        },
        {
          "number": "38",
          "text": "Kapau ko e loto ‘o Temetelio mo hono kaungāngāué ke faka‘ilo ha taha, ko e fale hopó ē mo e kau fakamāú. Ō kinautolu ‘o fai ‘enau lāungá ki ai."
        },
        {
          "number": "39",
          "text": "Pea kapau ‘oku mou loto ke fai ha me‘a ‘oku lahi ange, pea ‘ave ia ki ha fakataha ‘a e kau fakafofonga ‘o e koló."
        },
        {
          "number": "40",
          "text": "‘E faifai pea faka‘ilo kitautolu he ‘ahó ni ko e fakatupu moveuveu. He ko e fu‘u vālautu‘u ko ení, ‘oku hala‘atā hano ‘uhinga lelei.”"
        },
        {
          "number": "41",
          "text": "Pea ‘osi ‘ene lea ko iá peá ne fekau e kakaí ke mātuku."
        }
      ],
      "20": [
        {
          "number": "1",
          "text": "Ko ‘ene nonga pē ‘a e vālautu‘u ‘a e kakaí, pea fekau ‘e Paula ke kātoa mai e kakai na‘e tui kia Sīsuú, ‘o ne lea fakalotolahi kiate kinautolu. Pea hili ‘ene fakamāvae mo kinautolú, na‘á ne toki hoko atu ‘ene fononga ki Masitōniá."
        },
        {
          "number": "2",
          "text": "Na‘e fou atu ‘a Paula he feitu‘u kehekehe ‘o ne fakalotolahi‘i e kakai ai na‘e tui kia Sīsuú ‘aki ‘ene ngaahi malangá. Na‘á ne a‘u ki ‘Ākaia,"
        },
        {
          "number": "3",
          "text": "‘o ne nofo ai ‘o ‘osi ha māhina ‘e tolu. Pea fe‘unga mo ‘ene teu ‘alu ki Sīliá, kuo alea fakapulipuli ha kau taki ‘o e kakai Siú ke fai ha kovi kiate ia. Pea talu ai pē ‘ene foki ‘o fou atu ‘i Masitōnia."
        },
        {
          "number": "4",
          "text": "Na‘e ‘alu mo ia ha tangata Pēlea ko Sōpeta, ko e foha ‘o Pulo, mo e ongo tangata Tesalonaika ko ‘Alisitako mo Sēkunio, mo Keio mei Teape, mo Tikiko mo Talofima mei ‘Ēsia, pea mo Tīmote."
        },
        {
          "number": "5",
          "text": "Na‘e mu‘omu‘a atu ‘a e fa‘ahinga ko iá ‘o tali kimautolu ‘i Taloasi."
        },
        {
          "number": "6",
          "text": "‘I he tuku ‘a e Kātoanga Mā Tapu Lēvaní, na‘a mau folau leva mei Filipai. Pea ‘osi ha ‘aho ‘e nima mei aí, na‘a mau fetaulaki mo kinautolu ‘i Taloasi, ‘o mau nofo ai he uike ‘e taha."
        },
        {
          "number": "7",
          "text": "Pea ko e ‘uluaki ‘aho ‘o e uiké, na‘a mau kātoa mai ai ke pakipaki mā. Pea malanga ai ‘a Paula ‘o toki tuku pē kuo vaeuapō, he na‘e teu ke ‘alu ia he ma‘a hake pē e ‘ahó."
        },
        {
          "number": "8",
          "text": "Na‘e lahi ‘a e ‘ū maama na‘e ulo he loki ‘i ‘olunga na‘a mau feohi aí."
        },
        {
          "number": "9",
          "text": "Pea fai atu pē e malanga ‘a Paulá, kuo tule mohe ‘a e talavou ko ‘Ūtiko na‘e hekeheka he funga matapā teké, ‘a ia ko e funga vaka hono tolu ia ‘o e falé. Pea ‘ohovale pē kuo mā‘umohe ia pea tō ki lalo, ‘o toki fata hake ia ‘e he kakaí kuo mate."
        },
        {
          "number": "10",
          "text": "Ka na‘e ‘alu hifo ‘a Paula ‘o ne punou hifo ‘o fā‘ofua ‘ia ‘Ūtiko, peá ne pehē ange ki he kakaí, “‘Oua ‘e hoha‘a. ‘Okú ne kei mo‘ui pē!”"
        },
        {
          "number": "11",
          "text": "Na‘e foki hake leva ‘a Paula ki ‘olunga ‘o pakipaki e mā ‘o mau ma‘u. Peá ne fai ‘ene talatalaifale kiate kinautolu, ‘o a‘u pē ki he ma‘a hake ‘a e ‘ahó, peá ne toki‘alu."
        },
        {
          "number": "12",
          "text": "Pea ‘ave ‘e he kāinga lotú ‘a e talavoú ki hono ‘apí kuo mo‘ui, pea nau fiefia lahi."
        },
        {
          "number": "13",
          "text": "Na‘e fakakaukau ‘a Paula ke ne fou ‘i ‘uta ki ‘Āsosi, ka mau folau vaka atu kimautolu peá ne toki heka vaka ai mo kimautolu."
        },
        {
          "number": "14",
          "text": "Na‘a mau tau ki ‘Āsosi ‘o fe‘iloaki ai mo Paula, pea heka mai ia ‘o mau folau ki Mitilene."
        },
        {
          "number": "15",
          "text": "Na‘a mau folau ai ‘o tele atu ‘i Kaio he ‘aho hono hokó. Pea ‘osi mo e ‘aho ‘e taha mei ai, kuo mau tau ki Samo. Pea ko e ‘aho hono hokó, kuo mau tau ki Mīleto."
        },
        {
          "number": "16",
          "text": "Na‘e pehē ‘e Paula ke mau folau fakalaka ‘i ‘Efesō, na‘a fu‘u fuoloa ‘ene nofo ‘i ‘Ēsiá. He na‘á ne loto ke ma‘u atu ‘a e ‘Aho Penitekosí ki Selusalema."
        },
        {
          "number": "17",
          "text": "Na‘e pōpoaki atu ‘a Paula mei Mīleto ki he kau taki ‘o e siasi ‘i ‘Efesoó ke nau ō mai ke nau fe‘iloaki."
        },
        {
          "number": "18",
          "text": "Pea nau a‘u maí, peá ne pehē ange kiate kinautolu, “‘Oku mou ‘ilo‘i lelei ‘a e anga ‘o ‘etau nofo mo aú, talu mei he ‘aho na‘á ku ‘uluaki a‘u mai ai ki ‘Ēsiá ni."
        },
        {
          "number": "19",
          "text": "Na‘e alea fakafufū ha kau Siu ‘e ni‘ihi ke fakafepaki‘i au, peá u faingata‘a‘ia ‘aupito ai. Ka na‘á ku kei fai pē ‘a e ngāue ‘a e ‘Eikí mo anga fakatōkilalo ai pē."
        },
        {
          "number": "20",
          "text": "Ko ‘eku fa‘a malanga ki he kakaí mo faiako ‘i homou ngaahi ‘apí, na‘e ‘ikai te u longo ‘i ha me‘a ‘e taha ‘e ‘aonga kiate kimoutolu."
        },
        {
          "number": "21",
          "text": "Na‘á ku lea ki he kakai Siú mo e kakai mulí fakatou‘osi ke nau tafoki ki he ‘Otuá pea tui ki hotau ‘Eiki ko Sīsuú."
        },
        {
          "number": "22",
          "text": "Pea ko eni kuo fekau ‘e he Laumālié ke u ‘alu ki Selusalema. Pea kuo pau ke u talangofua ki ai, neongo ‘oku ‘ikai te u lave‘i e me‘a ‘e hoko ai kiate aú."
        },
        {
          "number": "23",
          "text": "Ko e me‘a pē ‘oku ou ‘iló, ‘oku fakahā mai ‘e he Laumālie Mā‘oni‘oní ‘i he kolo kotoa ‘oku ou ‘a‘ahi ki aí ‘a e tu‘unuku mai kiate au ‘a e pilīsone mo e ngaahi faingata‘á."
        },
        {
          "number": "24",
          "text": "Tatau ai pē pe ko e hā ha me‘a ‘e hoko kiate au, kehe pē ke u fai ke a‘u hoku fatongia na‘e ‘omi ‘e he ‘Eiki ko Sīsuú, ko e talaki ‘a e Ongoongo Lelei ‘o e ‘ofa lahi ‘a e ‘Otuá."
        },
        {
          "number": "25",
          "text": "Na‘á ku fononga holo ‘o malanga‘i kiate kimoutolu ‘a e Pule‘anga ‘o e ‘Otuá. Ka kuo mahino eni kiate au ‘e ‘ikai te tau toe fe‘iloaki."
        },
        {
          "number": "26",
          "text": "Pea mou ‘ilo lelei eni, ‘e ‘ikai ‘eke mai kiate au homou totó."
        },
        {
          "number": "27",
          "text": "He kuó u ‘osi fakahā kakato atu ‘a e taumu‘a ‘a e ‘Otuá."
        },
        {
          "number": "28",
          "text": "Mou le‘ohi ai pē ho‘omou nofó, mo e tākanga kuo tuku atu ‘e he ‘Otuá ke mou tauhí. ‘Ai ke mou hangē ha kau tauhi sipi ‘o e siasi ‘o e ‘Otuá. He ko e tākanga sipi ia na‘á ne fakatau ‘aki e ta‘ata‘a ‘o hono ‘Alo tonú."
        },
        {
          "number": "29",
          "text": "‘Oku ou ‘ilo pau ‘e hili pē ‘eku ‘alú pea ‘e hū mai ha ni‘ihi ‘o ‘ohofi kimoutolu, ‘o hangē tofu pē ko ha fanga kulī fekaí."
        },
        {
          "number": "30",
          "text": "Pea ‘e ‘i ai mo ha ni‘ihi ‘iate kimoutolu tonu te nau lohiaki‘i e kakai ‘oku tui kia Sīsuú ke nau afe ‘o muimui ‘iate kinautolu."
        },
        {
          "number": "31",
          "text": "Ko ia ai, mou tokanga! Pea vakai na‘a ngalo ‘a e ta‘u ‘e tolu na‘á ku fakatokanga atu ai mo ‘eku tangi ‘a lo‘i mata he ‘aho mo e pō."
        },
        {
          "number": "32",
          "text": "Tau ange mo e ‘Otuá ke ne tauhi kimoutolu. Tukuloto‘i ‘a e Ongoongo Lelei ‘o kau ki he‘ene ‘ofa lahí. He ‘e langa hake ‘aki ia ‘a ho‘omou mo‘uí, mo faka‘inasi ‘aki kimoutolu he koloa kotoa ‘oku finangalo ‘a e ‘Otuá ke ma‘u ‘e hono kakaí."
        },
        {
          "number": "33",
          "text": "Na‘e ‘ikai te u mānumanu ki ho‘omou koloa silivá, pe koulá, pe valá."
        },
        {
          "number": "34",
          "text": "‘Oku mou ‘ilo lelei ‘eku ngāue‘i pē ‘e au hoku tauhí, mo e tauhi ‘o hoku kaungāngāué."
        },
        {
          "number": "35",
          "text": "Na‘á ku feinga ke fakamahino atu ‘i he‘eku me‘a kotoa na‘e faí ‘a e pau ke te ngāue ke lahi ke tokoni‘i e kakai ‘oku vaivai angé. Manatu‘i e lea ‘a hotau ‘Eiki ko Sīsuú, ‘‘Oku tāpuekina lahi ange ‘a e foaki atú ‘i he ma‘u maí.’”"
        },
        {
          "number": "36",
          "text": "Na‘e ‘osi e lea ‘a Paula ki he kāinga lotú, pea nau tū‘ulutui hifo leva mo ia ‘o fai ‘enau lotu,"
        },
        {
          "number": "37",
          "text": "pea nau toki fetāngihi mo ‘uma mo fā‘ofua ‘ia Paula."
        },
        {
          "number": "38",
          "text": "Na‘e ‘ā‘āsili ‘enau loto mafasiá ko ‘ene tala ange kiate kinautolu, “He‘ikai te tau toe fe‘iloaki.”"
        }
      ],
      "21": [
        {
          "number": "1",
          "text": "Na‘a mau fakamāvae mo e kāinga lotu ‘Efesoó, pea mau taloa ki Kō. Pea ko e ‘aho hono hokó, kuo mau tau ki Lota, pea mau toki hoko atu ai ki Pātala."
        },
        {
          "number": "2",
          "text": "Pea na‘e ‘i ai e vaka ‘i Pātala na‘e teu folau ki Finisia, pea mau heka ai ‘o folau."
        },
        {
          "number": "3",
          "text": "Pea kite mai ‘a Saipalo, pea mau fākahua ki he Tongá, ‘o mau pehē atu ai pē ki he taulanga ko Taia ‘i Sīlia ke fakahifo ai e uta ‘a e vaká."
        },
        {
          "number": "4",
          "text": "Na‘a mau kumi leva ha ni‘ihi na‘e tui kia Sīsū, ‘o mau nofo ‘iate kinautolu he uike ‘e taha. Pea tā ko ē na‘e ‘osi fakahā ange ‘e he Laumālie Mā‘oni‘oní kiate kinautolu ke fakatokanga kia Paula ke ‘oua te ne hoko atu ki Selusalema."
        },
        {
          "number": "5",
          "text": "Ka na‘e ‘osi e uike ko iá, pea hoko atu ai pē ‘emau fonongá. Pea ko e mātu‘a tangata kotoa pē, mo honau ngaahi malí, mo e fānaú, na‘a nau lue hifo mo kimautolu ki matātahi, ‘o mau tū‘ulutui kātoa ai pē ‘o fai ‘emau lotu."
        },
        {
          "number": "6",
          "text": "Pea ‘osi ‘emau lotú, pea mau fakamāvae ka mau heka ki vaka, ka nau foki kinautolu ki ‘api."
        },
        {
          "number": "7",
          "text": "Na‘a mau folau mei Taia ki Tolimeasi, ‘o fe‘iloaki ai mo e kakai na‘e tui kia Sīsuú, ‘o mau nofo mo kinautolu he ‘aho ‘e taha."
        },
        {
          "number": "8",
          "text": "Pea ko e ‘aho hono hokó, na‘a mau ō ki Sēsalia ‘o nofo ‘ia Filipe, ko e tangata malanga. Ko e toko taha ia he toko fitu na‘e tokoni ki he kau ‘apōsitoló."
        },
        {
          "number": "9",
          "text": "Pea na‘e ‘i ai hono ngaahi ‘ōfefine ‘e toko fā te‘eki mali, ko e kau palōfita fefine."
        },
        {
          "number": "10",
          "text": "Pea ‘osi ha ngaahi ‘aho si‘i ‘emau nofo ‘i Sesaliá kuo a‘u ange mei Siutea ha palōfita ko ‘Akapusi hono hingoá."
        },
        {
          "number": "11",
          "text": "Pea ‘alu ange ia ‘o vete ‘a e leta ‘o Paulá, ‘o ha‘i ‘aki hono nima ‘o‘oná mo hono va‘é. Pea lea ange leva ia kia Paula, “Ko e folofola eni ‘a e Laumālie Mā‘oni‘oní, ko e tangata ‘oku ‘o‘ona e leta ko ení ‘e ha‘i ‘e he kau taki ‘o e kakai Siu ‘i Selusalemá pea ‘e tuku atu ki he kakai mulí.”"
        },
        {
          "number": "12",
          "text": "Pea ‘osi e lea ‘a ‘Akapusi kia Paulá, pea mau kole kia Paula, fakataha mo e kakai na‘e tui kia Sīsuú, ke ‘oua te ne ‘alu ki Selusalema."
        },
        {
          "number": "13",
          "text": "Kae tali mai ‘e Paula ia, “Ko e hā fua e tangi, mo ho‘omou fakamafasia‘i aú? He ‘oku ‘ikai ngata pē he‘eku loto-fiemālie ke fakahū pilīsone au ‘i Selusalema koe‘uhí ko e huafa ‘o e ‘Eiki ko Sīsuú, ka ‘oku ou toe loto-fiemālie ke mate ma‘ána ‘i Selusalema.”"
        },
        {
          "number": "14",
          "text": "Na‘e ‘ikai te mau lava ‘o liliu e loto ‘o Paulá. Pea talu ai pē ‘emau tala ange, “Fai ā e finangalo ‘o e ‘Eikí.”"
        },
        {
          "number": "15",
          "text": "Na‘a mau nofo atu ai, pea mau toki teu ‘emau fononga ki Selusalemá."
        },
        {
          "number": "16",
          "text": "Na‘a mau ō mo ha ni‘ihi mei Sēsalia na‘e tui kia Sīsū, pea na‘a nau taki kimautolu ki he ‘api ‘o e matāpule ko Manasoni ‘o mau nofo ai. Ko e matāpule ia mei Saipalo na‘e talu pē mei he kamata‘angá mo ‘ene tui kia Sīsū."
        },
        {
          "number": "17",
          "text": "Na‘a mau tau ki Selusalema, pea na‘e talitali fiefia kimautolu ‘e he kakai ai na‘e tui kia Sīsuú."
        },
        {
          "number": "18",
          "text": "Ko e ‘aho hono hokó, na‘e ‘alu ‘a Paula ‘o fe‘iloaki mo Sēmisi. Pea na‘e kātoa ai ‘a e kau taki ‘o e siasí."
        },
        {
          "number": "19",
          "text": "Na‘e fetapa ange ‘a Paula kiate kinautolu, peá ne fakamatala kātoa ‘a e ngaahi me‘a kuo fai ‘e he ‘Otuá ma‘á e kakai mulí ‘i he‘ene ngāué."
        },
        {
          "number": "20",
          "text": "Na‘a nau fakafeta‘i kotoa ai ki he ‘Otuá, pea nau pehē ange kia Paula, “Kāinga, vakai ange ki he lauimano ‘a e kakai Siu kuo tui kia Sīsuú, mo e lahi ‘enau mamahi‘i e Lao ‘a Mōsesé."
        },
        {
          "number": "21",
          "text": "Ka kuo fakahā ange ‘e ha ni‘ihi kiate kinautolu ‘okú ke fakahinohino e kakai Siu kotoa pē ‘oku nofo hili he ngaahi fonua mulí ke nau talangata‘a ki he Lao ‘a Mōsesé, pea ‘oua te nau kamu ‘enau fānau tangatá, pe te nau toe pipiki ki he‘enau ngaahi ouau tukufakaholó."
        },
        {
          "number": "22",
          "text": "Ko e hā ‘etau me‘a ‘e faí? He ‘oku pau pē kuo nau ‘osi fanongo ‘okú ke ‘i heni."
        },
        {
          "number": "23",
          "text": "Pea ko ia ai, ‘oku ‘i ai ‘emau kole kiate koe. Peá ke kātaki ‘o tali. Ko e kau tangata ko eni ‘e toko faá, kuo fai ‘enau tuku mo‘ui."
        },
        {
          "number": "24",
          "text": "Mou ō mu‘a ‘o kau he ngaahi ouau fakama‘a ‘e fai ‘aki ‘enau tuku mo‘uí. Peá ke totongi ‘enau ngaahi fakamolé ka nau tele honau ‘ulú, kae mahino ki he kakai kotoa pē ‘oku loi e ngaahi lau ‘oku fai kiate koé, pea ‘okú ke talangofua pē koe ki he Lao ‘a Mōsesé."
        },
        {
          "number": "25",
          "text": "Ka ko e me‘a ki he kakai muli kuo tui kia Sīsuú, na‘a mau tohi kiate kinautolu ‘o fakahā ange ‘emau fale‘i ke ‘oua te nau kai ha me‘akai kuo fai ‘aki ha feilaulau ki ha ‘otua tamapua, pe ko ha kanomate ‘oku kei toe ai ha toto, pe ko ha kanomate ‘o ha manu na‘e fakasisina, pea faka‘ehi‘ehi mei he ‘ulungāanga fakalieliá mo e fe‘auakí.”"
        },
        {
          "number": "26",
          "text": "Pea ko e ‘aho hono hokó, na‘e ō ‘a Paula mo ha kau tangata ‘e toko fā, ‘o teuteu fakataha mo kinautolu. Peá ne ‘alu ki he Temipalé ‘o fakahā ai e ‘aho ‘e fai ai ‘a e ouau tukú, mo e ‘aho ‘e fai ai e feilaulau ma‘anautolu taki taha."
        },
        {
          "number": "27",
          "text": "Na‘e meimei ‘osi e ‘aho ‘e fitu ‘oku fai ai ‘a e ouau ko iá, kuo fakatokanga‘i ‘a Paula ‘e ha kau Siu mei ‘Ēsia ‘i he Temipalé. Pea nau uki mai ‘e kinautolu ha kakai tokolahi, ‘o kamata ‘ohofi ia,"
        },
        {
          "number": "28",
          "text": "mo e kaila, “Kāinga! Mou tokoni mai! Ko e tangata eni ‘oku ‘alu takai holo ‘o fakaongoongokovi‘i hotau pule‘angá, mo e lao ‘a Mōsesé, mo e Temipalé. Pea ko eni kuo a‘u ai pē ki he‘ene ‘uli‘i e potu tapú ni ‘aki ‘ene fakahū mai ha kau muli ki ai.”"
        },
        {
          "number": "29",
          "text": "Ko ‘enau lau peheé, koe‘uhí he na‘a nau sio kia Paula ‘i loto kolo ‘oku ō holo mo Talofima ko e tangata ‘Efesō, ‘o nau pehē kuo fakahū ia ‘e Paula ki he loto Temipalé."
        },
        {
          "number": "30",
          "text": "Na‘e nga‘uta kotoa ai e koló, ‘o felēleaki noa‘ia holo e kakaí. Na‘a nau puke ‘a Paula ‘o fau ki tu‘a mei he Temipalé, pea nau tāpuni e matapā ‘o e Temipalé."
        },
        {
          "number": "31",
          "text": "Pea ko e teu e kakaí ke tāmate‘i ‘a Paulá, mo e ‘ilo ‘e he ‘eikitau Lomá ‘a e moveuveu kātoa ‘a Selusalemá."
        },
        {
          "number": "32",
          "text": "Na‘e vahe‘i ‘e he ‘eikitaú ha kau sōtia ke lele mo ia ki he feitu‘u na‘e ‘i ai e kakaí. Pea sio atu e kakaí ki ai mo e kau sōtiá, pea nau ta‘ofi ‘enau tā ‘a Paulá."
        },
        {
          "number": "33",
          "text": "Na‘e a‘u atu ‘a e ‘eikitaú kia Paula ‘o puke, peá ne fekau ke ha‘i ‘aki ha ongo sēini. Peá ne ‘eke holo, “Ko hai e tangatá ni? Ko e hā e me‘a kuó ne faí?”"
        },
        {
          "number": "34",
          "text": "Na‘e kaila mai e tokolahi ‘oku pehē mo pehē, kae kaila‘aki mai ‘e he tokolahi ia ‘a e me‘a kehe. Na‘e fiu faka‘eke‘eke ‘e he ‘eikitaú ‘a e me‘a kuo hokó, koe‘uhí ko e lahi fau e longoa‘á, peá ne tu‘utu‘uni ke taki atu ‘a Paula ‘e he‘ene kau tangatá ki he loto kolo taú."
        },
        {
          "number": "35",
          "text": "Na‘a nau a‘u hake ki he kaka‘anga ki he kolo taú, kuo ‘ai e ‘oho tāmate ‘a e kakaí, pea iku ai ‘o ha‘amo ‘e he kau sōtiá ‘a Paula."
        },
        {
          "number": "36",
          "text": "Kae fe‘ohofi mai ai pē ‘a e kakaí mo kaila, “Fei mo tāmate‘i!”"
        },
        {
          "number": "37",
          "text": "Na‘e teu e kau sōtiá ke fakahū ‘a Paula ki he loto kolo taú, kae pehē ange ‘e Paula ki he ‘Eikitaú, “Ka u ki‘i fakalea atu mu‘a kiate koe.”"
        },
        {
          "number": "38",
          "text": "‘Ai na‘a ko e ‘Isipite koe na‘á ne fai e liukava ‘o taki atu e kau tau toitoi ‘e toko fāafe ki he loto toafá!”"
        },
        {
          "number": "39",
          "text": "Pea tali atu ‘e Paula, “‘Ikai! Ko e motu‘a Siu au mei Tāsusi, ko e kolo ‘iloa ‘i Silisia. Tuku mai mu‘a ke u lea ki he kakaí.”"
        },
        {
          "number": "40",
          "text": "Pea tala ange ‘e he ‘eikitaú, “‘Io.” Pea tu‘u ‘a Paula he kaka‘anga ki he kolo taú, ‘o ta‘alo atu ki he kakaí ke nau fakalongo hifo. Pea nau fakalongo hifo, pea lea ange ‘a Paula kiate kinautolu ‘i he lea faka-‘Alameá."
        }
      ],
      "22": [
        {
          "number": "1",
          "text": "“Si‘oku kāinga mo e kau taki ‘o hotau pule‘angá! Mou fanongo mai mu‘a ka u fakamatala atu e me‘a na‘e hokó.”"
        },
        {
          "number": "2",
          "text": "Pea ko ‘enau fanongo mai pē ‘oku lea faka-‘Alamea ‘a Paulá, na‘e toe ‘ā‘āsili ai ‘enau fakalongolongó. Pea toki hoko atu ‘a e lea ‘a Paulá, ‘o ne pehē ‘e ia,"
        },
        {
          "number": "3",
          "text": "“Ko e motu‘a Siu pē au. Na‘á ku tupu ‘i Tāsusi, Sīlia, peá u ako ‘ia Kāmilieli ‘i Selusalemá ni. Na‘e ako‘i au ke u talangofua ki he mingimingi‘i lao kotoa pē kuo tukufakaholo mai mei he‘etau ngaahi kuí. Peá u mamahi‘i ‘Otua tatau matematē mo kimoutolu he ‘ahó ni."
        },
        {
          "number": "4",
          "text": "Na‘á ku fakatanga‘i e kakai kotoa pē na‘a nau tali ‘a e ‘Alunga ko ení, pea a‘u ai pē ki he‘eku tāmate‘i e ni‘ihi. Na‘á ku puke ‘a e kakai tangata mo e kakai fefine tokolahi ‘o fakahū pilīsone."
        },
        {
          "number": "5",
          "text": "‘E fakamo‘oni‘i atu ‘eku fakamatala ko ení ‘e he Taula‘eiki Lahí mo e kau fakafofonga kātoa he Fakataha‘anga Lahi hotau fonuá. He na‘a nau ‘omi e ngaahi tohi ke u ‘alu mo ia ki he kau taki ‘o e kakai Siu ‘i Tāmasikusí ke nau faka‘atā au ke u puke ha kakai ai ‘o taki mai ki Selusalemá ni ke tautea."
        },
        {
          "number": "6",
          "text": "Pea lolotonga ‘eku fakaofiofi atu ki Tāmasikusí he meimei ho‘atā mālié, na‘e faka‘ohovale pē kuo tapa takai ‘iate au ha fu‘u maama lahi mei he langí."
        },
        {
          "number": "7",
          "text": "Na‘á ku tō ki lalo, peá u fanongo he le‘o ‘oku pehē mai, ‘‘E Saula! Saula! Ko e hā ‘okú ke fakatanga‘i ai aú?’"
        },
        {
          "number": "8",
          "text": "Peá u pehē ange, “He ko hai koe, ‘Eiki?” Peá ne tali mai ‘e ia, ‘Ko Sīsū au mei Nāsaleti. Pea ko au ‘okú ke fakatanga‘í.”"
        },
        {
          "number": "9",
          "text": "Ko e kau tangata na‘a mau kaungā fonongá, na‘a nau sio ki he māmá, ka na‘e ‘ikai te nau fanongo ki he le‘ó."
        },
        {
          "number": "10",
          "text": "Peá u fehu‘i atu, ‘Ko e hā te u faí, ‘Eiki?’"
        },
        {
          "number": "11",
          "text": "Na‘e kui hoku matá koe‘uhi ko e fu‘u māmá, pea taki atu ai pē au ‘e hoku kaungāfonongá ki Tāmasikusi."
        },
        {
          "number": "12",
          "text": "Na‘e nofo he kolo ko iá ha tangata ko ‘Ananaia, ko e tangata lotu mo’oni. Na‘á ne mo‘ui talangofua kakato ki he Lao ‘a Mōsesé, pea na‘e faka‘apa‘apa‘i ‘e he kakai Siu kotoa pē na‘e nofo ‘i Tāmasikusí."
        },
        {
          "number": "13",
          "text": "Na‘e ‘alu ange ‘a e tangata ko iá kiate au ‘o ne pehē ange, ‘Si‘oku tokoua ko Saula, ‘ā ā ho fofongá!’ Pea ‘ā ai pē hoku matá peá u sio leva kiate ia."
        },
        {
          "number": "14",
          "text": "Pea pehē mai kiate au, ‘Kuo fili koe ‘e he ‘Otua na‘e lotu ki ai ‘etau ngaahi kuí ke ke ‘ilo e me‘a ‘okú ne finangalo ke faí. Kuó ne fili koe ke ke sio tonu ki he Toko Taha Talangofuá mo fanongo tonu ki hono le‘ó."
        },
        {
          "number": "15",
          "text": "Kuo pau ke ke fakahā ki he kakai kotoa pē ‘a e me‘a na‘á ke sio, mo fanongo ki aí."
        },
        {
          "number": "16",
          "text": "‘Oua ‘e toe tatali. Tu‘u ki ‘olunga ke papitaiso koe, peá ke lotu ki he ‘Eikí ke fufulu ke ma‘a ho‘o ngaahi angahalá’"
        },
        {
          "number": "17-18",
          "text": "Pea hili iá, peá u foki leva ki Selusalema, ‘o u ‘alu ki he Temipalé ‘o fai ‘eku lotu. Pea lolotonga ‘eku lotú na‘e hā mai ‘a e ‘Eikí kiate au ‘o ne folofola mai, ‘Mavahe mei Selusalema ke vave. He‘ikai tali ‘e he kakai Selusalemá ho‘o fakamatala ‘o kau kiate aú.’"
        },
        {
          "number": "19",
          "text": "Pea ko ‘eku tali eni ki aí, ‘‘Eiki, ‘oku nau ‘ilo lelei ‘eku puke ‘o tā e kakai tokolahi na‘e tui kiate koé."
        },
        {
          "number": "20",
          "text": "Ko e tāmate‘i ‘o Sitīveni koe‘uhí ko koe, ka u tu‘u ai pē au ‘o faka‘ai‘ai kinautolu. Pea a‘u ai pē ki he‘eku le‘ohi e vala ‘o e fa‘ahinga na‘a nau tāmate‘i iá.’"
        },
        {
          "number": "21",
          "text": "Kae pehē mai pē ‘e he ‘Eikí kiate au, ‘‘Alu! He te u fekau koe ke ke fai fatongia ki he kakai muli he ngaahi fonua mama‘ó.’”"
        },
        {
          "number": "22",
          "text": "Pea ‘osi ai ‘a e fie fanongo ‘a e kakaí ki he fakamatala ‘a Paulá ka nau kaikaila le‘o-lahi, “Lī ki tu‘a! pea tāmate‘i, ‘oku ‘ikai taau ke mo‘ui.”"
        },
        {
          "number": "23",
          "text": "Pea nau kaikaila ai pē, mo tākalo ‘aki honau ngaahi pulupulú, mo laku efu ki he ‘ataá."
        },
        {
          "number": "24",
          "text": "Na‘e fekau ‘e he ‘eikitau Lomá ke taki ‘a Paula ki he kolo taú ‘o haha ‘aki ha maea ke ‘ilo e ‘uhinga ‘o e kaikaila ‘a e kakaí."
        },
        {
          "number": "25",
          "text": "Lolotonga hono ha‘i ‘e he kau sōtiá ‘a Paula, kuo pehē ange ‘e Paula ki honau takí, “‘Oku ngofua koā he laó ke tautea haha ha tangata Loma kae te‘eki ai ke fai ha hopo?”"
        },
        {
          "number": "26",
          "text": "Na‘e ‘alu leva e sōtiá ki he ‘eikitaú ‘o tala ange, “Tokanga ki ho‘o me‘a ‘oku faí. He ko e tangata ko ená, ko e tangata Loma.”"
        },
        {
          "number": "27",
          "text": "Pea ha‘u e ‘eikitaú kia Paula, ‘o fehu‘i ange, “Ko e mo‘oni koā ko e tangata Loma koe?”"
        },
        {
          "number": "28",
          "text": "Pea pehē ange leva ‘e he ‘eikitaú, “Ko e pa‘anga lahi na‘á ku totongi ke u hoko ai ko e tangata Loma.”"
        },
        {
          "number": "29",
          "text": "Tuaiekemo ‘a e momou ai e fa‘ahinga na‘e ‘ai ke nau faka‘eke‘eke ‘a Paulá. Pea ilifia lahi ‘a e ‘eikitau Lomá he‘ene ‘ilo tā ko ē kuó ne ha‘i sēini e tangata Loma."
        },
        {
          "number": "30",
          "text": "Pea ko e ‘aho hono hokó, na’e feinga ‘a e ‘eikitau Lomá ke ‘ilo ‘a e ‘uhinga totonu hono faka‘ilo ‘o Paula ‘e he kau taki ‘o e kakai Siú. Na‘á ne fekau ke vete ‘a e sēini na‘e ha‘i ‘aki ‘a Paulá, peá ne tu‘utu‘uni ke fakataha ‘a e kau Taula‘eiki Pulé mo e Fakataha Lahi Kātoa ‘a e fonuá. Peá ne toki fekau ke taki mai ‘a Paula ‘o fokotu‘u ‘i honau ha‘oha‘ongá."
        }
      ],
      "23": [
        {
          "number": "1",
          "text": "Na‘e sio fakamama‘u ‘a Paula ki he hou‘eiki fakatahá, peá ne pehē ange kiate kinautolu, “Kāinga ‘Isileli. Talu pē mei mu‘a ‘o a‘u ki he ‘ahó ni mo ‘eku fai fatongia ma‘á e ‘Otuá mo e loto tau‘atāina.”"
        },
        {
          "number": "2",
          "text": "Pea tu‘utu‘uni ‘e he taula‘eiki lahí, ‘e ‘Ananaia, ke hanga ‘e ha ni‘ihi na‘e ofi atu kia Paula ‘o paa‘i hono ngutú."
        },
        {
          "number": "3",
          "text": "Pea tafoki hake ‘a Paula ki he taula‘eiki lahí ‘o ne pehē ange, “Mālualoi! Ko koé, ‘e taa‘i ‘e he ‘Otuá. He ko ho‘o nofo mai ko ená ke fakamāu‘i ‘aki au e Lao ‘a Mōsesé, kae lolotonga ia ‘okú ke maumau‘i e Laó ‘aki ho‘o tu‘utu‘uni ke taa‘i aú.”"
        },
        {
          "number": "4",
          "text": "Pea pehē ange ki ai e fa‘ahinga na‘e tutu‘u hono tafa‘akí, “Ko e ‘ai koā ke ke lea ta‘e faka‘apa‘apa ki he taula‘eiki lahi ‘a e ‘Otuá?”"
        },
        {
          "number": "5",
          "text": "Pea tali ‘e Paula, “Na‘e ‘ikai te u ‘ilo, kāinga, ko e taula‘eiki lahí ia. He ko e lau ē ‘a e Folofolá, ‘‘E ‘ikai te mou fakaongoongokovi‘i ‘a e taki ‘o homou kakaí.’”"
        },
        {
          "number": "6",
          "text": "Pea fakatokanga‘i atu ‘e Paula ko e kau Sātusi ‘a e ni‘ihi ‘i he hou‘eiki fakataha pea ko e kau Fālesi ‘a e ni‘ihi, peá ne kaila atu kiate kinautolu, “Kāinga, ko e Fālesi au, pea ko e foha ‘o e motu‘a Fālesi. Ko hono fakamāu‘i aú koe‘uhí pē ko ‘eku ‘amanaki ‘e toe tu‘u ‘a e pekiá ‘o mo‘uí.”"
        },
        {
          "number": "7",
          "text": "Ko e lea‘aki pē ‘e Paula ‘a e me‘a ko iá kuo hihiki hake ‘a e fu’u fakakikihi ‘a e kau Fālesí mo e kau Sātusí, ‘o hoko ai pē mo e mavaeua e fakatahá."
        },
        {
          "number": "8",
          "text": "He ‘oku tui e kau Sātusí ‘oku ‘ikai ke ‘i ai ha ‘āngelo, pe ko ha laumālie, pe ko ha toe tu‘u mei he maté. Ka ‘oku tui e kau Fālesí ki he ‘ū me‘a kātoa ko iá."
        },
        {
          "number": "9",
          "text": "Na‘e tupu ai ha fu‘u vālautu‘u, pea ko e ni‘ihi he kau faiako lao ‘a Mōsese, na‘a nau fa‘ahi mo e kau Fālesí. Na‘a nau ‘ita kinautolu pea nau puna ki ‘olunga ‘o kaila, “‘Oku ‘ikai te mau tui kimautolu ‘oku ‘i ai ha kovi ‘a e tangata ko ená. Vakai na‘a ko ha ‘āngelo pe ko ha laumālie na‘e lea kiate iá.”"
        },
        {
          "number": "10",
          "text": "Na‘e fākalalahi e fakakikihí, pea manavahē ‘a e ‘eikitaú na‘a nau fehae ‘a Paula. Peá ne fekau ‘ene kau sōtiá ke nau hū atu ki he loto ha‘oha‘ongá ‘o hamusi mai ‘a Paula meiate kinautolu ‘o fakafoki ki he kolotaú."
        },
        {
          "number": "11",
          "text": "Pea ko e pō ko iá na‘e tu‘u tafa‘aki ‘a e ‘Eikí ‘ia Paula ‘o ne lea ange ki ai, “To‘a pē koe! He ko eni kuó ke ‘osi fakamo‘oni kiate au ‘i Selusalemá ni, pea te ke fakamo‘oni ai pē kiate au ‘i Loma.”"
        },
        {
          "number": "12-13",
          "text": "Pea pongipongi hake he ‘aho ‘e tahá, kuo fakapapau ha mātu‘a Siu ‘e toko fāngofulu tupu ke ‘oua te nau toe kai pe inu kae ‘oua kuo nau tāmate‘i ‘a Paula."
        },
        {
          "number": "14",
          "text": "Pea ō leva ‘a e ni‘ihi ‘iate kinautolu ki he kau taula‘eiki pulé mo e kau taki fakafonuá ‘o tala ange, “Kuo mau fai ‘emau tukupā ki he ‘Otuá he‘ikai te mau toe kai pe inu kae ‘oua kuo mau tāmate‘i ‘a Paula."
        },
        {
          "number": "15",
          "text": "Mou ō kotoa ki he ‘eikitaú, ‘a kimoutolu e hou‘eiki fakataha lahí, ‘o faka‘eke‘eke ange ‘a e faka‘ilo ‘o Paulá, ke hangē tofu pē ‘oku ‘ikai ke mou ‘ilo‘í. Kole ange kiate ia ke toe taki mai ‘a Paula kiate kimoutolu ki homou fakamāu‘angá, ka mau teuteu kimautolu ke tāmate‘i ia he lolotonga hono taki atú.”"
        },
        {
          "number": "16",
          "text": "Ka na‘e ‘ilo ‘enau fa‘ufa‘ú ‘e ha talavou, ko e ‘ilamutu ‘o Paula, peá ne ‘alu ki he kolotaú ‘o fakahā ange kia Paula."
        },
        {
          "number": "17",
          "text": "Pea fakalea ange ‘a Paula ki ha taki ‘o e kau taú, ‘o ne pehē ange, “Mo ō mo e talavou ko eni ki he ‘eikitaú. He ‘oku ‘i ai ‘ene me‘a ‘oku fie fakahā ki ai.”"
        },
        {
          "number": "18",
          "text": "Peá ne taki atu e talavoú ki he ‘eikitaú ‘o tala ange, “Kuo kole mai ‘e he pōpula ko Paulá ke u taki mai e talavou ko ení kiate koe. He ‘oku ‘i ai ‘ene me‘a ‘oku fie fakahā atu.”"
        },
        {
          "number": "19",
          "text": "Na‘e taki atu e talavoú ‘e he ‘eikitaú ke na fakaekinaua pē. Pea tala ange ‘e he ‘eikitaú, “Ko e hā e me‘a ‘okú ke fie fakahā mai kiate aú?”"
        },
        {
          "number": "20",
          "text": "Pea tala ange ‘e he talavoú, “‘Oku ‘i ai e kau taki ‘o e kakai Siú kuo nau alea ke kole atu ke ke ‘ohifo ‘a Paula ki he fale fakataha‘angá ‘apongipongi ka nau toe fai hano faka‘eke‘eke. Ka ko e loi ia."
        },
        {
          "number": "21",
          "text": "Kātaki mu‘a, ‘oua na‘á ke tui kiate kinautolu. He ‘oku ‘i ai e mātu‘a ‘e toko fāngofulu tupu ‘oku nau teu ke ‘ohofi ‘a Paula. Kuo fai ‘enau fakapapau he‘ikai te nau toe kai pe inu kae ‘oua kuo nau tāmate‘i ia, pea ‘oku nau lolotonga fakaongoongo mai ha‘o tu‘utu‘uni ‘e fai.”"
        },
        {
          "number": "22",
          "text": "Pea tala ange ‘e he ‘eikitaú ki he talavoú, “‘Oua na‘á ke tala ki ha taha ho‘o fakahā mai eni kiate aú.” Peá ne toki fekau e talavoú ke ‘alu."
        },
        {
          "number": "23",
          "text": "Na‘e fekau ‘e he ‘eikitaú ha‘ane ongo tangata taki tau ‘e toko ua ke na ō mai. Peá ne tala ange kiate kinaua, “Vahe‘i ha kau tau ‘e toko uangeau, mo ha kau tau heka hoosi ‘e toko fitungofulu, mo ha kau to‘o tao ‘e toko uangeau, pea teuteu ke mou ō ki Sesalia he hivá ‘apoó."
        },
        {
          "number": "24",
          "text": "Teuteu mo ha hoosi ke heka ai ‘a Paula. Pea fakaa‘u lelei atu ia ki he Kōvana ko Filiké.”"
        },
        {
          "number": "25",
          "text": "Na‘e fai leva ‘e he ‘eikitaú ‘a e tohi, peá ne pehē ‘e ia he‘ene tohí,"
        },
        {
          "number": "26",
          "text": "“‘E ‘Eiki Kōvana Filike."
        },
        {
          "number": "27",
          "text": "Ko e tangata ko ená, na‘e teu ke puke ‘e ha kau Siu ‘o tāmate‘i. Pea ko ‘ene mahino pē kiate au ko e tangata Loma iá peá u vahe‘i leva ha kau tau ‘o mau fakahaofi."
        },
        {
          "number": "28",
          "text": "Na‘á ku loto ke faka‘eke‘eke ia ke u ‘ilo e me‘a ‘oku nau tukuaki‘i aí. Peá u ‘ohifo ia ki honau fakataha‘angá."
        },
        {
          "number": "29",
          "text": "Pea tā ko ‘enau ‘ū lao fakalotu pē kuo faka‘ilo aí. Kuo te‘eki ai ke fai ‘e he tangatá ni ha me‘a ke tāmate‘i ai, pe tuku pōpula."
        },
        {
          "number": "30",
          "text": "Pea ko ‘ene mahino pē kiate au ‘oku fai e fa‘ufa‘u ke fakapoongi iá, peá u tu‘utu‘uni leva ke taki atu kae fai hono talatalaaki‘í ki he Feitu‘ú na."
        },
        {
          "number": "31",
          "text": "Na‘e taki atu ‘e he kau taú ‘a Paula, ‘o fakatatau ki he tu‘utu‘uni ‘a e ‘eikitaú, ‘o nau a‘u hake kei po‘uli ki he kolo ko ‘Anitepeta."
        },
        {
          "number": "32",
          "text": "Pea pongipongi haké, na’e foki mai e kau tau ‘alu laló ki he kolotaú kae tuku ki he kau tau heka hōsí ke fononga atu mo Paula."
        },
        {
          "number": "33",
          "text": "Pea ko ‘enau a‘u pē ki Sesaliá pea nau ‘ave ‘a e tohí ki he kōvaná mo tuku atu kiate ia ‘a Paula."
        },
        {
          "number": "34",
          "text": "Pea lau ‘e he kōvaná e tohí, peá ne ‘eke ange kia Paula ‘a e vahefonua na‘e tupu aí. Pea mahino ki ai ko Silisiá,"
        },
        {
          "number": "35",
          "text": "peá ne tala ange, “Te u toki fanongo ki ho‘o fakamatalá ‘i ha a‘u mai e fa‘ahinga kuo nau talatalaaki‘i koé.” Peá ne tu‘utu‘uni ke le‘ohi ‘a Paula he loto‘ā ‘o Hēlotá."
        }
      ],
      "24": [
        {
          "number": "1",
          "text": "Na‘e ‘osi ha ‘aho ‘e nima mei ai, kuo a‘u mai ki Sesalia ‘a e taula‘eiki lahi ko ‘Ananaiá pea mo ha kau mātu‘a tauhi fonua mo ha motu‘a loea ko Tetulō. Peá nau fakahā ange ki he kōvaná, kia Filike, ‘a e me‘a ‘oku nau faka‘ilo ai ‘a Paulá."
        },
        {
          "number": "2",
          "text": "Na‘a nau fekau ‘a Paula ke ha‘u. Pea toki hanga ‘e Tētulō ‘o fakahoko ki he kōvaná ‘a e talatalaaki‘i ‘o Paulá. Na‘á ne tala ange ‘e ia,"
        },
        {
          "number": "3",
          "text": "‘Oku hounga lahi ia kiate kimautolu kotoa."
        },
        {
          "number": "4",
          "text": "Kātaki, ‘oku mau lave‘i ‘okú ke femo‘uekina, kae tuku mu‘a ke mau fai atu ha ki‘i fakamatala."
        },
        {
          "number": "5",
          "text": "Ko e sianá ni, ko e siana fakakina mo‘oni. Ko ‘ene me‘a ‘oku faí ko e veuki e nofo ‘a e kakai Siú he tapa kotoa ‘o māmaní. Pea ko e toe taki ia ‘o e kau lotu ko e kau Nasaline."
        },
        {
          "number": "6-8",
          "text": "Na‘á ne feinga ke maumau‘i e tapu ‘o e Temipalé, pea mau puke ‘o fakahū. Kapau te ke faka‘eke‘eke ia, te ke mea‘i ai pē ‘oku mo‘oni e ngaahi me‘a ‘oku mau talatalaaki‘i atu aí.”"
        },
        {
          "number": "9",
          "text": "Na‘e fakamo‘oni kātoa ‘a e kakai Siú ki he fakamatala ‘a Tētuloó."
        },
        {
          "number": "10",
          "text": "Na‘e kamo atu ‘a e kōvaná kia Paula ke fai ha‘ane tali. Pea tali ange ‘e Paulá,"
        },
        {
          "number": "11",
          "text": "Kuo te‘eki ai ke lava ha ‘aho ‘e hongofulu mā ua ‘eku ‘alu ki Selusalema ke fai ‘eku lotu. Ko e me‘a ia ‘e faingofua ke ke fakapapau‘i."
        },
        {
          "number": "12",
          "text": "Na‘e te‘eki ai tu‘o taha ke sio mai ‘a e kakai Siú ‘oku ou fakakikihi mo ha taha ‘i he Temipalé, pe veuki ha kakai ‘i ha fale lotu, pe ko ha toe feitu‘u he koló."
        },
        {
          "number": "13",
          "text": "Pea he‘ikai ai pē te nau lava ‘o ‘oatu ha ngaahi fakamo‘oni ki he ngaahi me‘a ‘oku nau talatalaaki‘i atu ai aú."
        },
        {
          "number": "14",
          "text": "Ko eni pē ‘oku mo‘oni ‘i he‘enau fakamatalá, ko ‘enau pehē ‘oku ou lotu ki he ‘Otua ‘o ‘emau ngaahi kuí ‘aki ha ‘Alunga ‘oku nau faka‘ikai‘i. Ka ‘oku ou kei tui pē au ki he me‘a kotoa kuo hiki he Lao ‘a Mōsesé mo e ngaahi tohi ‘a e kau palōfitá."
        },
        {
          "number": "15",
          "text": "Pea ‘oku ou tui tatau mo e kakai ko ení ‘e fokotu‘u ‘e he ‘Otuá ‘a e kakai kotoa pē mei he maté, ‘a e kakai fai leleí pea mo e kakai faikoví."
        },
        {
          "number": "16",
          "text": "‘Oku ou fai hoku tūkuingata ke ma‘a hoku totó he me‘a kotoa pē he ‘ao ‘o e ‘Otuá mo e kakaí."
        },
        {
          "number": "17",
          "text": "Na‘e lau ta‘u ‘eku mama‘o mei Selusalemá, peá u toki foki mai ki ai ‘o ‘omi e me‘a‘ofa pa‘anga ma‘á e kakai masiva hoku fonuá, pea mo fai ‘eku feilaulau he Temipalé."
        },
        {
          "number": "18",
          "text": "Pea lolotonga pē ‘eku fai e fatongia ko iá kuo nau fetaulaki mo au he Temipalé. Ne u ‘osi fakakakato ‘e au e ngaahi ouau fakama‘á ka u hū ki he Temipalé, pea na‘e ‘ikai ke ‘i ai ha fu‘u kakai fēfē ai mo au, pe ko ha moveuveu ‘e hoko."
        },
        {
          "number": "19",
          "text": "Ka na‘e ‘i ai ha kakai Siu mei ‘Ēsia ai. ‘Oku totonu ke nau ‘i heni ‘o kapau ‘oku ‘i ai ha me‘a ‘oku nau loto ke talatalaaki‘i atu ai au,"
        },
        {
          "number": "20",
          "text": "pe te ke faka‘eke‘eke ‘a e fa‘ahinga ‘oku ‘i hení. He te nau fakamo‘oni‘i atu na‘a nau fakamāu‘i au pea na‘e ‘ikai te u mo‘ua ai au ‘i ha hia."
        },
        {
          "number": "21",
          "text": "Ko e me‘a pē te nau ala talatalaaki‘i ai aú, ko ‘eku kaila kiate kinautolu, ‘Ko hono fakamāu‘i au he ‘aho ní ko ‘eku ‘amanaki ‘e toe tu‘u e kakai maté ‘o mo‘uí.’”"
        },
        {
          "number": "22",
          "text": "Na‘e lahi e ‘ilo ‘a Filike ki he ‘Alungá. Ka na‘á ne tala ange kiate kinautolu, “Te u toki fai ‘eku tu‘utu‘uní ‘i ha a‘u mai ‘a e ‘eikitau ko Lisiasí.”"
        },
        {
          "number": "23",
          "text": "Peá ne fekau ‘a e ‘eikitaú ke le‘ohi ai pē ‘a Paula, kae ‘oua ‘e tuku pilīsone ia, pe ta‘ofi ha fie ‘a‘ahi ki ai hono ngaahi kaungāme‘á."
        },
        {
          "number": "24",
          "text": "Na‘e ‘osi ha ngaahi ‘aho mei ai, pea ō ‘a Filike mo hono uaifí, ‘a Telūsila, ko e fefine Siu, ki he feitu‘u na‘e le‘ohi ai ‘a Paulá. Na‘á na fekau ke taki mai ‘a Paula, pea fakamatala ‘a Paula ki he tui kia Kalaisi Sīsuú ka na fanongo kinaua."
        },
        {
          "number": "25",
          "text": "Pea lolotonga ‘a e fakamatala ‘a Paula ki he faitotonú, mo e pule‘i hoto kakanó, mo e fakamaau ‘e fai he kaha‘ú, kuo lelea ‘a e loto ‘o Filiké ‘o ne pehē ange kia Paula, “Ta fai ‘aki ia he ‘ahó ni. ‘Alu ā. Ka toki ai haku faingamālie, te u toe fekau atu ke ke ha‘u.”"
        },
        {
          "number": "26",
          "text": "Pea toutou fekau ai pē ‘e Filike ke ‘alu ange ‘a Paula ke na talanoa, ko ‘ene ‘amanakí ‘e totongi fakafufū ia ‘e Paula."
        },
        {
          "number": "27",
          "text": "Na‘e ‘osi ha ta‘u ‘e ua mei ai, pea fetongi ‘e Pōsio Fesitō ‘a Filike he kōvaná. Ka na‘e tuku pōpula ai pē ‘e Filike ‘a Paula ko ‘ene fakalai ki he kau taki ‘o e kakai Siú."
        }
      ],
      "25": [
        {
          "number": "1",
          "text": "Na‘e hili e ‘aho e tolu mei he fakanofo kōvana ‘o Fesitoó, pea mavahe ia mei Sesalia ki Selusalema."
        },
        {
          "number": "2",
          "text": "Pea fakahā ange ai ‘e he kau taula‘eiki pulé mo e kau taki ‘o e kakai Siú ‘enau hopo mo Paulá. Pea nau kole ange ai pē"
        },
        {
          "number": "3",
          "text": "ke ne kātaki mu‘a ‘o fekau ke ‘omi ‘a Paula ki Selusalema. He kuo nau fa‘ufa‘u ke tāmate‘i ‘a Paula he halá."
        },
        {
          "number": "4",
          "text": "Kae tala ange ‘e Fesitō ia, “‘E le‘ohi ai pē ‘a Paula ‘i Sesalia, he ‘oku vave pē ‘eku foki ki aí."
        },
        {
          "number": "5",
          "text": "Kapau na‘e fai hala, pea mou fekau hamou kau taki ke ō mo au ki Sēsalia ‘o fai hono tukuaki‘í ai.”"
        },
        {
          "number": "6",
          "text": "Na‘e nofo atu pē ‘a Fesitō ‘i Selusalema ‘o ‘aho ‘e valu pe hongofulu, peá ne toki foki ki Sesalia. Pea ko e ‘aho hono hokó na‘á ne nofo ki hono sea he fakamāu‘angá ‘o tu‘utu‘uni ke taki mai ‘a Paula."
        },
        {
          "number": "7",
          "text": "Pea ko e a‘u mai pē ‘a Paula ki loto fale, kuo haha‘o mai kiate ia ‘a e kau Siu mei Selusalemá ‘o fai hono tukuaki‘i he ngaahi hia kovi. Ka na‘e ‘ikai te nau lava ‘o fakamo‘oni‘i ha me‘a ‘e taha."
        },
        {
          "number": "8",
          "text": "Pea fai ‘e Paula ‘ene tali, ‘o ne pehē ‘e ia, “Kuo te‘eki ai ke u maumau‘i e Lao ‘a e kakai Siú, pe te u fai ha me‘a ‘e kau kovi ki he Temipalé, pe ko e Tu‘i Lomá.”"
        },
        {
          "number": "9",
          "text": "Ka ko e loto ‘o Fesitoó ke fakalai ki he kakai Siú, peá ne ‘eke ange ai kia Paula, “Te ke loto fiemālie ke ‘ave koe ki Selusalema ke u fai ai ho‘o hopo he ngaahi me‘á ni?”"
        },
        {
          "number": "10",
          "text": "Pea tala ange ‘e Paula, “‘Ikai! ko e fakamāu‘anga eni ‘oku totonu ke fakamāu‘i ai aú, ‘a e fakamāu‘anga ‘o e Tu‘i Lomá. ‘Oku mahino lelei kiate koe ‘a e te‘eki ai te u fai ha me‘a ‘e kau kovi ki he kakai Siú."
        },
        {
          "number": "11",
          "text": "Ka ne u fai ‘e au ha me‘a ke hilifaki ai ‘iate au e tautea maté, ‘e ‘ikai te u feinga ke kalo mei ai. Ka ‘oku ‘ikai te u halaia au he ngaahi me‘a ko eni kuo tukuaki‘i ai aú, pea he‘ikai tuku ange au kiate kinautolu. ‘Oku ou tautapa atu ke fai ‘e Sisa ‘eku hopó!”"
        },
        {
          "number": "12",
          "text": "Na‘e alēlea leva ‘a Fesitō mo hono kau fale‘í, peá ne pehē ange kia Paula, “Kuó ke tangi koe kia Sisa, pea ko Sisa leva ‘e ‘ave koe ki aí.”"
        },
        {
          "number": "13",
          "text": "Na‘e ‘osi ha ngaahi ‘aho mei ai kuo a‘u mai ki Sesalia ‘a e tu‘i ko ‘Akilipá, mo Pelenaise, ko ‘ena ‘a‘ahi kia Fesitō."
        },
        {
          "number": "14",
          "text": "Pea toe hili ha ngaahi ‘aho, pea fakahā ange ‘e Fesitō ki he tu‘í ‘a e ngaahi tukuaki‘i ‘o Paula kuo faí. Na‘á ne tala ange ‘e ia,"
        },
        {
          "number": "15",
          "text": "Peá u ‘alu au ki Selusalema, pea kole mai e kau taula‘eiki pulé mo e kau taki ‘o e kakai Siú ke u tautea ia."
        },
        {
          "number": "16",
          "text": "Peá u tala ange kiate kinautolu ‘oku ‘ikai ke mau anga‘aki ‘e kimautolu e kakai Lomá ‘a e lī‘aki ha taha kuo te‘eki ai ke tuku ange hano faingamālie ke fehangahangai mo hono kau talatalaakí ‘o fai ha‘ane tali kiate kinautolu."
        },
        {
          "number": "17",
          "text": "Pea nau omi ki heni kiate au, na‘e ‘ikai te u toe fakalōloa, ka u fai e hopó he ‘aho pē ‘e tahá ‘o tu‘utu‘uni ke taki mai e tangatá."
        },
        {
          "number": "18",
          "text": "Na‘e tu‘u mai hono kau talatalaakí ke fai ‘enau fakamatalá. Ka na‘e ‘ikai te nau tukuaki‘i ia ‘i ha kovi ‘e taha na‘á ku ‘amanaki ki ai."
        },
        {
          "number": "19",
          "text": "Ko ‘enau me‘a pē na‘e faí ko ‘enau fakakikihi ‘o kau ki ha ngaahi me‘a fakalotu ‘oku nau tui ki ai, pea kau ki ha tangata ko Sīsū na‘e mate ka ‘oku pehē ‘e Paula ‘oku mo‘ui pē."
        },
        {
          "number": "20",
          "text": "Na‘e fihi ki hoku ‘atamaí pe ‘e anga fēfē ‘eku fakatotolo e ngaahi me‘á ni, peá u ‘eke ange kia Paula pe ‘e loto fiemālie ke ‘ave ia ki Selusalema ke hopo ai."
        },
        {
          "number": "21",
          "text": "Ka ne kole mai ke tauhi ai pē ia heni kae‘oua ke toki fai ha tu‘utu‘uni ‘a Sisa. Peá u tu‘utu‘uni ke le‘ohi ai pē heni kae‘oua ke faingamālie ke ‘ave ia kia Sisa.”"
        },
        {
          "number": "22",
          "text": "“Te u fie fanongo mo au ki ha fakamatala ‘a e tangatá,” ko ‘Akilipa ange ia kia Fesitō."
        },
        {
          "number": "23",
          "text": "Pea ko e ‘aho hono hokó na‘e hā‘ele fakatu‘i mai ‘a ‘Akilipa mo Pelenaise mo e lāngilangi mo e ngeia lahi ‘o hū mai ki he loki fakatahá. Pea muimui hā‘ele mai ai mo e kau ‘eikitaú mo e kau taki tu‘ukimu‘a ‘o e koló. Pea tu‘utu‘uni ‘e Fesitō ke taki mai ā ‘a Paula,"
        },
        {
          "number": "24",
          "text": "‘o ne pehē ‘e ia, “‘E Ho‘o ‘Afio mo e kau ‘a‘ahi mai hono kotoa. Ko e tangata ko eni ‘oku mou me‘a mai ki aí, kuo ‘osi kotoa ‘a e kau Siu nofo Selusalema mo nofo Sesaliá he vili mai kiate au ke u hilifaki ‘iate ia ‘a e tautea maté."
        },
        {
          "number": "25",
          "text": "‘Oku ‘ikai ke u tui au ‘oku halaia ‘i ha hia ‘e taha ‘e totonu ke tāmate‘i ai. Ka na‘á ne kole mai ke fai ‘e Sisa ‘ene hopó, peá u tu‘utu‘uni ke ‘ave ā ki Loma."
        },
        {
          "number": "26",
          "text": "Ka ‘oku ‘ikai ha‘aku fakamatala pau ke fai kia Sisa ‘o kau kiate ia. Peá u ‘omi ai kiate kimoutolu, kae tautefito ki Ho‘o ‘Afió, ‘e ‘Akilipa. Pea ka hili ha‘atau feme‘a‘aki ki ai, pea ‘e ‘i ai ha‘aku fakamatala ke fai."
        },
        {
          "number": "27",
          "text": "He ‘e ‘ikai ngali poto ‘eku fekau ke ‘ave ha pōpula kia Sisa ka ‘oku te‘eki ai ke u fakapapau‘i ‘ene hia kuo faka‘ilo ai iá.”"
        }
      ],
      "26": [
        {
          "number": "1",
          "text": "Na‘e pehē ange ‘e ‘Akilipa kia Paula, “Fai ā ha‘o fakamatala kiate koe.” Pea fai leva ‘e Paula ‘ene faka‘apa‘apa kia ‘Akilipa, peá ne toki pehē ange toki kiate ai,"
        },
        {
          "number": "2",
          "text": "“‘E Ho‘o ‘Afio, ‘Akilipa, ‘oku ou lau ko hoku monū ‘eku ma‘u faingamālie he ‘ahó ni ke fai atu ha‘aku fakamatala ki he ngaahi me‘a kotoa kuo faka‘ilo ai au ‘e he kau Siu ko ení."
        },
        {
          "number": "3",
          "text": "‘Oku maheni lelei ‘a e ‘Afió na ki he ngaahi ouau tukufakaholo kehekehe mo e ngaahi ‘uhinga ‘oku mau fa‘a alea ai ‘a kimautolu e kakai Siú. Pea ‘oku ou kole atu ai kiate koe ke ke āfeitaulalo mu‘a ‘o me‘a fakalelei ki he fakamatala te u faí."
        },
        {
          "number": "4-5",
          "text": "Talu ‘eku kei si‘i mo e mea‘i lelei ‘e he kakai Siu kotoa pē ‘eku fa‘ahinga mo‘uí, ‘i he fonua na‘á ku tupu aí, pea pehē pē foki ki Selusalema. Pea ka ne nau loto ke lea heni, na‘a nau fakamo‘oni‘i atu ‘eku kau he fa‘ahi ‘a e kau Fālesí, ko e fa‘ahi lotu fai mateaki taha pē ia ‘a e kakai Siú."
        },
        {
          "number": "6",
          "text": "Pea ko eni, kuo fokotu‘u au ‘i hení koe‘uhí ko ‘eku tui ki he tala‘ofa na‘e fai ‘e he ‘Otuá ki homau kakaí ‘i ono‘ahó,"
        },
        {
          "number": "7",
          "text": "‘a e tala‘ofa pē ko ē ‘oku faka‘amu ke a‘usia ‘e he matakali ‘e hongofulu mā ua ‘o homau kakaí ‘aki ‘enau fai e ngāue ‘a e ‘Otuá he ‘aho mo e pō. Ko ‘eku fakatu‘amelie ko iá, ‘e Ho‘o ‘Afio, ‘Akilipa, ko ia kuo faka‘ilo ai au ‘e he kau taki ‘o e kakai Siú."
        },
        {
          "number": "8",
          "text": "Ko e hā ha me‘a ke tāla‘a ai ha taha ‘iate kimoutolu ki he fokotu‘u ‘e he ‘Otuá ‘a e kakai maté ke mo‘uí?"
        },
        {
          "number": "9",
          "text": "Na‘a mo au na‘á ku ‘uluaki lau pē ‘oku totonu ke u fai hoku tūkuingatá hono fakafepaki‘i e ngāue ‘a e tangata Nāsaleti ko Sīsuú."
        },
        {
          "number": "10",
          "text": "Na‘á ku fua fakafepaki‘i ia ‘i Selusalema, ‘aki ‘eku ma‘u mafai mei he kau taula‘eiki pulé ke fakahū pōpula ‘a e kakai tokolahi ‘a e ‘Otuá. Pea a‘u ai pē ki he‘eku kau he hikinima ke tāmate‘i kinautolú."
        },
        {
          "number": "11",
          "text": "Na‘e tā tu‘o lahi mo ‘eku fekau ke tautea kinautolu ‘i homau ngaahi fai‘anga fakatahá, mo ‘eku feinga ke nau lī‘aki ‘enau tuí, ‘o u a‘u ai pē ‘i he‘eku ‘ita ‘o kumi kinautolu ki he ngaahi fonua muli ‘o fakatanga‘i ai pē."
        },
        {
          "number": "12",
          "text": "Pea ko e ‘aho hono hokó, ‘e Ho‘o ‘afió, na‘e fai ‘eku fononga ki Tāmasikusi, ko hoku fakamafai‘i ‘e he kau taula‘eiki pulé."
        },
        {
          "number": "13",
          "text": "Pea ofiofi pē ke ho‘ataá, kuo hoko mai ha fu‘u maama ‘oku ngingila ange he la‘aá, ‘oku huhulu hifo mei he langí, ‘o hulungia au mo kinautolu kotoa pē na‘a mau fonongá."
        },
        {
          "number": "14",
          "text": "Na‘a mau tō kotoa pē ki lalo. Pea ongo mai ha le‘o ‘oku pehē mai he lea faka-‘Alameá, ‘‘E Saula, Saula! Ko e hā ‘okú ke fakatanga‘i ai aú? ‘Oku fakatu‘utāmaki kiate koe ho‘o o‘i mai kiate aú.’"
        },
        {
          "number": "15",
          "text": "‘He ko hai koe?’ Ko au atu ia."
        },
        {
          "number": "16",
          "text": "Tu‘u ki ‘olunga!"
        },
        {
          "number": "17",
          "text": "Pea toe pehē mai ‘e he ‘Eikí, ‘Te u malu‘i koe mei he kakai Siú pea mo e kakai muli te u fekau ke ke ‘alu ki aí."
        },
        {
          "number": "18",
          "text": "‘Oku ou loto ke ke faka‘ā honau matá ka nau tafoki mei he fakapo‘ulí ki he māmá, mei he ivi ‘o Sētané ki he ‘Otuá. Pea ‘e fakamolemole‘i ‘enau ngaahi angahalá koe‘uhí ko ‘enau tuí, mo fakakau kinautolu ki he kakai kuo fili ‘e he ‘Otuá.’"
        },
        {
          "number": "19",
          "text": "Pea ko ia ai, ‘e Ho‘o ‘Afio, ‘e ‘Akilipa, na‘e ‘ikai te u faka‘ikai‘i e me‘a na‘e fakahā mai mei hēvaní."
        },
        {
          "number": "20",
          "text": "Na‘e talu pē mei ai mo ‘eku malanga‘i ki he kakaí ke tuku ‘enau fai angahalá kae tafoki ki he ‘Otuá, pea fai ha ngaahi tō‘onga ‘e mahino ai ‘a e mo‘oni ‘enau tafokí. Ko ‘eku malanga ko iá, na‘e ‘uluaki fai ‘i Tāmasikusi, pea toki fai leva ‘i Selusalema, mo Siutea kātoa, mo e kakai mulí."
        },
        {
          "number": "21",
          "text": "Na‘e tupunga ai hono puke au ‘e ha kau Siu ‘i he Temipalé ‘o nau feinga ke tāmate‘i au."
        },
        {
          "number": "22",
          "text": "Kae talu pē mei he kamata‘angá mo e tokoni mai ‘a e ‘Otuá kiate au, mo ‘eku malanga ki he kakai tu‘umālié mo e kakai masivá fakatou‘osi. Ko ‘eku malanga kiate kinautolú, na‘e ngata pē ‘i he ngaahi me‘a na‘e tala ‘e Mōsese mo e kau palōfitá kuo pau ke hokó."
        },
        {
          "number": "23",
          "text": "Na‘á ku fakamatala kiate kinautolu ‘a e pau ke mo‘ua ‘a e Mīsaiá ‘i ha ngaahi mamahi, pea ko ia te ne fuofua tu‘u mei he maté ka ne ‘ave ‘a e māmá ki he kakai Siú mo e kakai mulí.”"
        },
        {
          "number": "24",
          "text": "Na‘e te‘eki ai ke ‘osi e fakamatala ‘a Paula kiate iá kuo kaila mai ‘a Fesitō, “Ko koe, Paula, ‘okú ke sesele! Kuo hē ho ‘atamaí ko e fu‘u lahi ho‘o lau tohí!”"
        },
        {
          "number": "25",
          "text": "Pea tali ‘e Paula kiate ia, “‘E ‘Eiki Fesitō, ‘oku ‘ikai ke hē hoku ‘atamaí. ‘Oku ou lea atu au he mo‘oní."
        },
        {
          "number": "26",
          "text": "Ko e ngaahi me‘a na‘á ku fakamatala atú, na‘e ‘ikai ke fai fakafufū. ‘Oku ou tui ‘oku ‘afio‘i lelei ‘e He‘ene ‘Afió, ‘e ‘Akilipa, ‘a e ‘uhinga ‘eku laú. Pea ko hono ‘uhinga ia ‘oku ou lava ai ‘o lea mahino kiate iá.”"
        },
        {
          "number": "27",
          "text": "Pea fehu‘i ange ‘e Paula kia ‘Akilipa, “‘E Ho‘o ‘Afio, ‘okú ke tui nai ki he lau ‘a e kau palōfitá? ‘Oku ou ‘ilo ‘okú ke tui ki ai.”"
        },
        {
          "number": "28",
          "text": "Pea pehē ange ‘e ‘Akilipa, “‘Okú fu‘u vave pehē ho‘o fakaloto’i au keu hoko ko ha Kalisitiané?”"
        },
        {
          "number": "29",
          "text": "Pea tali atu ‘e Paula, “Pe ‘e vave, pe ‘e tuai, ka ko ‘eku faka‘amu ki he ‘Afio ná mo kimoutolu kotoa ‘oku fanongo mai ki he fakamatala ‘oku ou fai atu he ‘aho ní, ke mou hangē pē ko aú, tukukehe foki ‘a e ngaahi ha‘i ko ení.”"
        },
        {
          "number": "30",
          "text": "Pea mālanga ki ‘olunga ‘a e tu‘í, mo e kōvaná, mo Pelenaise, mo kinautolu kotoa na‘a nau nofó,"
        },
        {
          "number": "31",
          "text": "pea ‘i he’enau hu ki tu’a, na‘a nau pehē, “Kuo te‘eki ai ke fai ‘e he sianá ni ha me‘a ke tāmate‘i ai, pe fakahū pōpula.”"
        },
        {
          "number": "32",
          "text": "Pea talu ai pē ‘a e tala ange ‘e ‘Akilipa kia Fesitō, “Ka ne ‘ikai ke tangi ‘a Paula kia Sisa, kuó u tuku ange ia ‘e au.”"
        }
      ],
      "27": [
        {
          "number": "1",
          "text": "Na‘e a‘u ki he ‘aho na‘e tu‘utu‘uni ke mau folau ai ki ‘Italí, pea ‘ave ‘a Paula mo ha kau pōpula kehe ke tauhi ‘e Suliasi, ko e ‘eikitau he kongakau makehe na‘e ui ko e “Kongakau ‘a ‘Akositani.”"
        },
        {
          "number": "2",
          "text": "Pea mau heka he vaka ‘Atalamaito na‘e teu folau atu ki ha ngaahi taulanga ‘i ‘Ēsia, ‘o mau tuku folau."
        },
        {
          "number": "3",
          "text": "Pea ko e ‘aho hono hokó, na‘a mau tū‘uta ki Saitoni."
        },
        {
          "number": "4",
          "text": "Pea ko ‘emau tukufolau mei Saitoní, kuo angi mālohi mai e matangí mei mu‘a, pea mau lele fakaūū atu ai pē he motu ko Saipalo."
        },
        {
          "number": "5",
          "text": "Na‘a mau pehē atu ai pē ‘i Silisia mo Pamifilia ‘o tau ki he taulanga ko Maila ‘i Līsia."
        },
        {
          "number": "6",
          "text": "Pea kumi ai ‘e he ‘eikitaú ‘a e vaka ‘Alekisānitia na‘e teu folau ki ‘Itali, peá ne fakaheka kimautolu ki ai."
        },
        {
          "number": "7",
          "text": "Na‘a mau folau māmālie atu ai pē ‘i ha ngaahi ‘aho, ‘o mau a‘u ki he matātahi ‘o e kolo ko Naitusi. Ka na‘e faingata‘a ‘emau a‘u ki aí, ‘o ‘ikai ke mau toe lava ‘o hoko atu he halanga vaka ko iá ko e kovi e tu‘u ‘a e matangí. Pea talu ai pē ‘emau fakalaka ‘i Salamone ‘o lele fakaūū atu ai pē he motu ko Kēlití."
        },
        {
          "number": "8",
          "text": "Na‘a mau fakateletele ai pē he motu ko iá, ‘o faifai atu pē, ‘o mau tau ki he taulanga ko Taulanga Lelei he ofi atu ki he kolo ko Laseá."
        },
        {
          "number": "9",
          "text": "Na‘e fu‘u fuoloa ‘emau taulanga aí. Pea kuo ‘ikai ke kei fe‘unga e matangí mo e folaú. He kuo ‘osi fuoloa ‘a e mahili atu ‘a e ‘Aho Fakaleleí."
        },
        {
          "number": "10",
          "text": "Na‘e lea ‘a Paula ki he kauvaká ‘o ne pehē ange, “Kau tangata, mou fanongo mai. Ka hoko atu ai pē ‘etau folaú, pea kuo pau ke maumau lahi hotau vaká mo e utá, pea ‘e mate ai ha tokolahi.”"
        },
        {
          "number": "11",
          "text": "Ka na‘e falala pē ‘a e ‘eikitaú ia ki he ‘eikivaká, kae tuku e lau ‘a Paulá."
        },
        {
          "number": "12",
          "text": "Ko Taulanga Leleí, na‘e ‘ikai ko ha taulanga lelei ke fai ai ha fakauū he fa‘ahi ta‘u momokó. Pea loto ai ‘a e tokolahi taha he kau kauvaká ke mau ‘ahi‘ahi folau atu he matātahi ‘o Kēlití, hei‘ilo te mau lava ki Fīnisi. Ko e taulanga ‘i Fīnisí na‘e ava ki he tonga-hihifó mo e tokelau-hihifó, ‘o faingamālie ke mau fakaū ai ke ‘osi e fa‘ahi ta‘u afaá."
        },
        {
          "number": "13",
          "text": "Na‘e faifaí pea angi faka-tonga mai e matangí, pea pehē ai ‘e he kau tangatá ke fai ā ‘enau fakakaukau ko iá. Pea nau fusi taula ‘o tukufolau atu he matātahi Kēlití."
        },
        {
          "number": "14",
          "text": "Kae te‘eki ai ke fuoloa, kuo tō mai mei ‘uta ‘a e matangi mālohi na‘e ui ko e Tokelau-Hahake."
        },
        {
          "number": "15",
          "text": "Na‘e fu‘u mālohi e matangí, ‘o ‘ikai te mau toe lava ‘o folau. Pea mau tuku ai pē ke ‘auhia ai e vaká he matangí."
        },
        {
          "number": "16",
          "text": "Pea faifai atu ‘emau tēkiná, ‘o tuku mai e muifonua faka-tonga ‘o e ki‘i motu ko Kalauta. Pea mālō pē ‘emau lava ‘o fakahaofi homau vaka fokotu‘ú,"
        },
        {
          "number": "17",
          "text": "he na‘e meimei mole. Kae faifai pē pea mau lava ‘o toho ki vaka, pea lalava maea leva ‘e he kau kauvaká ‘a e vaka lahí ke ‘oua ‘e movete ia, pea nau pelu lā kae tuku ke pāpaea pē e vaká, ko ‘enau manavasi‘i na‘a tūkia ‘i Sītela."
        },
        {
          "number": "18",
          "text": "Na‘e fakailifia ‘a e mālohi ‘o e afaá. Pea ko e ‘aho hono hokó, na’e laku ki tahi ‘e he kau kauvaká ha konga ‘o ‘emau utá."
        },
        {
          "number": "19",
          "text": "Pea ko e ‘aho hono tolú, na‘a nau laku mo e konga ‘o e nāunau vaká."
        },
        {
          "number": "20",
          "text": "Na‘e laulau ‘aho mo e hala ke ‘asi mai e la‘aá, pe ko e fetu‘ú, pea angi mālohi e matangí, ‘o hoko ai pē mo e ‘osi‘osingamālie ‘emau ‘amanaki ke haó."
        },
        {
          "number": "21",
          "text": "Na‘e fuoloa ‘emau ta‘e ma‘u ha me‘a tokoní. Pea tu‘u ai ‘a Paula ‘o lea ki he kau tangatá, “Na‘e totonu ke mou tui mai kiate au. Ka ne tau fakauū ai pē ā ‘i Kēliti, na‘e ‘ikai ke hoko ‘a e maumau mo e mole ko ení."
        },
        {
          "number": "22",
          "text": "Kae fiemālie mu‘a homou lotó, he te mou hao pē. Ko e vaká pē ‘e molé."
        },
        {
          "number": "23",
          "text": "He na‘e hā mai kiate au ‘anepō ha ‘āngelo ‘a e ‘Otua ‘oku ou lotu ki aí."
        },
        {
          "number": "24",
          "text": "Peá ne pehē mai kiate au, “‘E Paula, ‘oua ‘e loto-si‘i. He kuo pau ke ke a‘u kia Sisa. He ‘e fakahaofi ‘e he ‘Otuá ho‘omou kau folau kotoa pē koe‘uhí ko koe.”"
        },
        {
          "number": "25",
          "text": "Pea pehē ange ‘e Paula ki he kau kauvaká, “‘Oua te mou loto-si‘i. ‘E fai pē ‘e he ‘Otuá ‘a e me‘a kuó ne tala‘ofa‘aki maí."
        },
        {
          "number": "26",
          "text": "Ka kuo pau ke tau tomu‘a hilifakia ‘i ha motu.”"
        },
        {
          "number": "27",
          "text": "Na‘e fe‘unga mo e ‘aho ‘e taha fā mo e pō ‘e taha fā ‘emau afāngia holo he Tahi Meteleniané. Pea ofi ki he vaeua poó kuo fakatokanga‘i ‘e he kau kauvaká ‘oku mau ofi ki ‘uta."
        },
        {
          "number": "28",
          "text": "Pea nau tukutuku, ko e fute ‘e teau ua noa ‘a e lolotó. Pea fuoloa si‘i mei ai pea nau toe tukutuku, kuo fute pē ‘e hivangofulu."
        },
        {
          "number": "29",
          "text": "Pea manavasi‘i e kau kauvaká na‘a mau hilifakia, ‘o nau tuku atu ha taula ‘e fā mei taumuli mo ‘enau lotu ke fei mo ‘aho mai."
        },
        {
          "number": "30",
          "text": "Pea kuo holi e kau kauvaká ke hola, ‘o nau tukutuku hifo e vaka fokotu‘ú ki tahi, ko ‘enau ‘ai ke pehē tokua ko ‘enau lī taula mei taumu‘a."
        },
        {
          "number": "31",
          "text": "Kae pehē ange ‘e Paula ki he ‘eikitaú, kia Suliasi, mo ‘ene kau sōtiá, “Kapau ‘e ikai nofo pē ‘i vaka ‘a e kau kauvaká, pea ‘e ‘ikai ‘aupito te mou hao kimoutolu.”"
        },
        {
          "number": "32",
          "text": "Pea hanga ‘e he kau sōtiá ‘o tu‘usi e ngaahi maea na‘e ha‘i ‘aki e vaka fokotu‘ú, ‘o nau tuku ke homo e vaka fokotu‘ú ki tahi."
        },
        {
          "number": "33",
          "text": "Pea ko ‘ene ofi ke ‘aho haké, pea lea ange ‘a Paula ki he kau folaú ke nau ma‘u mu‘a ha me‘a tokoni. Na‘á ne tala ange ‘e ia kiate kinautolu, “Ko e ‘aho eni ‘e taha fā mo e te‘eki ai ke mou ma‘u ha momo‘i me‘a tokoni."
        },
        {
          "number": "34",
          "text": "Mou kai mu‘a ke ‘i ai hamou ivi ke mou hao. He ‘oku ou tala atu, na‘a mo hamou lou‘ulu ‘e taha ‘e ‘ikai mole.”"
        },
        {
          "number": "35",
          "text": "Pea hili e lea ko ia ‘a Paulá, peá ne to‘o mai ha konga mā ‘o fakamālō ai ki he ‘Otuá. Peá ne toki pakipaki ‘o kai e konga ka nau sio mai."
        },
        {
          "number": "36",
          "text": "Na‘e fakalotolahi‘i ai kinautolu ‘o nau taki taha ma‘u ha ki‘i me‘i me‘a tokoni."
        },
        {
          "number": "37",
          "text": "Na‘e toko ua ngeau fitu ngofulu mā ono ‘emau kau folaú."
        },
        {
          "number": "38",
          "text": "Pea ‘osi ‘enau kaí, pea nau laku leva ki tahi ‘enau fu‘u uta uité ke ma‘ama‘a ange ai e vaká."
        },
        {
          "number": "39",
          "text": "Pea pongipongi haké kuo ‘asi mai e matāfonuá, ka na‘e ‘ikai ke mahino ki he kauvaká pe ko e matāfonua ‘o fē. Ka na‘a nau fakatokanga‘i atu ha ki‘i kōmaki mo hono fanga. Pea nau pehē ke fakahake e vaká ki he fanga ko iá."
        },
        {
          "number": "40",
          "text": "Na‘a nau tu‘usi e ‘ū taulá ‘o lī‘aki pea nau vete ‘a e ‘ū maea na‘e ha‘i ‘aki e fohe ‘ulí. Pea ‘osi iá pea nau fusi lā ‘i taumu‘a kae tuku ke faka‘oho atu e vaká ki ‘uta."
        },
        {
          "number": "41",
          "text": "Ka na‘e tūkia e vaká ia, ‘o toka e taumu‘á he ‘one‘oné kae foa ‘a e taumulí he fasi mai e ngaahi fu‘u peaú."
        },
        {
          "number": "42",
          "text": "Pea pehē ‘e he kau sōtiá ke tāmate‘i e kau pōpulá. He ka ‘ikai, tokua te nau hopo ki tahi ‘o hola."
        },
        {
          "number": "43",
          "text": "Ka ko e loto ‘o e ‘eikitaú, ‘a Suliasi, ke fakahaofi ‘a Paula, ‘o ‘oua ‘e tuku ke fai e fakakaukau ‘a e kau sōtiá. Peá ne fekau ai ke hopo ki tahi e fa‘ahinga kotoa na‘e poto he kakaú ‘o kakau ki ‘uta,"
        },
        {
          "number": "44",
          "text": "kae taki taha fakasio ‘e hono toé ha konga papa pe alangavaka ke me‘a kakau ‘aki. Pea faifai pea hao ki ‘uta hono kotoa ‘emau kau folaú."
        }
      ],
      "28": [
        {
          "number": "1",
          "text": "Na‘a mau kakau ki ‘uta, tā ko e motu ko Mēlita."
        },
        {
          "number": "2",
          "text": "Pea na‘e ‘ofa ‘iate kimautolu ‘a e kakai ‘o e motú, ‘o nau talitali lelei kimautolu ‘aki ‘enau tafu afi ma‘amautolu. He kuo kamata ‘uha pea ko e ‘aho momoko."
        },
        {
          "number": "3",
          "text": "Na‘e kumi fefie ‘a Paula. Pea lolotonga ‘ene laku e fefié ki he afí kuo ‘oho mai mei ai ha ngata, koe‘uhí ko e vela ‘a e afí, ‘o u‘u he nima ‘o Paulá."
        },
        {
          "number": "4",
          "text": "Pea sio atu e kakai ‘o e motú ‘oku tautau e ngatá he nima ‘o Paulá, pea nau pehē, “Tā ko e sianá ni ko e tangata tāmate! Na‘e hao he melemó ka ‘e ‘ikai ke hao ia he tautea ‘a hotau ‘otua fefiné.”"
        },
        {
          "number": "5",
          "text": "Kae tupe‘i pē ‘e Paula e ngatá, ‘o homo ki he loto afí kuo ‘ikai ha ongo ‘e taha ki hono sinó ‘a e u‘u ‘a e ngatá."
        },
        {
          "number": "6",
          "text": "Ka ko e ‘amanaki ‘a e kakai ‘o e motú ‘e fefulofulai e sino ‘o Paulá, pe ‘e fakafokifā pē kuo tō ki lalo ‘o mate. Pea fuoloa, fuoloa mo e ‘ikai ha me‘a pehē ‘e hoko, pea talu ai pē ‘enau pehē, “Tā ko e tangatá ni ia ko e ‘otua!”"
        },
        {
          "number": "7",
          "text": "Ko e ‘eiki ‘o e motú, ko e tangata ko Pōpiliō. Pea na‘e ‘i ai hono ‘api na‘e ofi mai ki he feitu‘u na‘a mau ‘i aí. Na‘e fakaafe‘i ‘e Pōpiliō kimautolu ki hono ‘apí ‘o mau nofo ai he ‘aho ‘e tolu."
        },
        {
          "number": "8",
          "text": "Na‘e puke ‘a e tamai ‘a Pōpilioó ‘i he mofí mo e fakalelé. Pea hū atu ‘a Paula ki he loki na‘e tokoto aí ‘a e tamai ‘a Pōpilioó ‘o hilifaki hono nimá ki ai, pea sai ai hono puké."
        },
        {
          "number": "9",
          "text": "Pea ko e me‘a na‘e hokó, na‘e omi kotoa kia Paula ‘a e kau mahamahaki ‘o e motú, pea na‘e fakamo‘ui kinautolu."
        },
        {
          "number": "10",
          "text": "Na‘a nau foaki mai ma‘amautolu ha ‘ū me‘a‘ofa lahi. Pea hoko ‘emau teu folaú, pea nau ‘ohifo ki vaka e ngaahi me‘a kotoa na‘a mau fie ma‘u ki he‘emau folaú."
        },
        {
          "number": "11",
          "text": "Na‘e hili ha māhina ‘e tolu mei ai, pea mau tuku folau atu ‘i he vaka na‘e fakauū ‘i Mēlita kae ‘oua kuo mahili atu e fa‘ahi ta‘u momokó. Ko e vaka ‘Alekisānitia, na‘e fakahingoa ki he ongo māhanga ‘otua, ko Kasitoa mo Pōlaki."
        },
        {
          "number": "12",
          "text": "Pea faifaí pea mau tau ki Sulakusa, ‘o mau ‘aho ‘e tolu ai,"
        },
        {
          "number": "13",
          "text": "pea mau folau ai ki Lēsio. Pea ko e ‘aho hono hokó kuo kamata angi faka-tonga mai e matangí, pea ‘osi pē e ‘aho ‘e ua kuo mau tau ki he kolo ko Piuteolai,"
        },
        {
          "number": "14",
          "text": "‘o mau fetaulaki ai mo ha ni‘ihi na‘e tui kia Sīsū."
        },
        {
          "number": "15",
          "text": "Ko e fa‘ahinga ‘i Loma na‘e tui kia Sīsuú, na‘a nau a‘u ange pē ki he ongo kolo ko Māketi-‘o-‘Apisai mo Fale-Talifononga-Tolu hono tali kimautolu. Pea ko e vakai atu pē ‘a Paula kiate kinautolú, kuo māfana hono lotó ‘o ne fakamālō ki he ‘Otuá."
        },
        {
          "number": "16",
          "text": "Na‘a mau a‘u atu leva ki Loma. Pea na‘e faka‘atā ke nofo toko taha pē ‘a Paula ‘i ha fale mavahe mo hono le‘ó."
        },
        {
          "number": "17",
          "text": "Na‘e ‘osi ha ‘aho ‘e tolu mei ai, pea pōpoaki ‘a Paula ki he kau taki ‘e ni‘ihi ‘o e kakai Siu ‘i Lomá ke nau omi. Peá ne tala ange kiate kinautolu,"
        },
        {
          "number": "18",
          "text": "Pea vakai‘i ‘e he kau Lomá ‘a e ngaahi me‘a na‘e tukuaki‘i ai aú, pea nau loto ke vete ange au, ko ‘enau fakapapau‘i na‘e ‘ikai ha‘aku me‘a ‘e fai ‘e tuha ke tautea tāmate‘i ai au."
        },
        {
          "number": "19",
          "text": "Ka na‘e ‘ikai ke hoa ia mo e loto ‘o e kau taki ‘o e kakai Siú. Peá u kole ke u hopo ā ‘i he fakamāu‘anga ‘o Sisá."
        },
        {
          "number": "20",
          "text": "Ko hono ha‘i sēini ko eni ‘o‘okú, koe‘uhí ko e toko taha ‘oku tu‘u ai e ‘amanaki ‘a kitautolu e kakai ‘Isilelí. ‘Oku tu‘unga pē ‘i he‘eku ‘amanaki ko iá ‘eku kole atu ke mou omi ke tau pōtalanoa ko ení.”"
        },
        {
          "number": "21",
          "text": "Pea nau pehē ange, “Kuo te‘eki ai ke tohi mai ha taha mei Siutea ‘o kau kiate koe, pe ‘e ha‘u mei ai ha taha mo ha ongoongo pe ko ha fakamatala ‘e kau kovi kiate koe."
        },
        {
          "number": "22",
          "text": "Ka ‘oku mau fie fanongo ki ha‘o fakamatala. He kuo mau fanongo foki ‘i hono fakafepaki‘i he feitu‘u kotoa pē ‘a e kāinga lotu ‘okú ke kau ki aí.”"
        },
        {
          "number": "23",
          "text": "Na‘a nau fakapapau‘i leva mo Paula ‘a e ‘aho ke nau toe fe‘iloaki ai mo iá. Pea na‘e omi e tokolahi ki he fale na‘á ne nofo aí, ‘o ne fakamatala ange kiate kinautolu e Pule‘anga ‘o e ‘Otuá, mo ne feinga ke nau tui kia Sīsū ‘aki ‘a e ngaahi fakamo‘oni mei he Tohi Lao ‘a Mōsesé mo e ngaahi tohi ‘a e kau palōfitá."
        },
        {
          "number": "24",
          "text": "Na‘e tui e kau taki ‘e ni‘ihi ki he fakamatala ‘a Paulá, kae ta‘e tui e ni‘ihi."
        },
        {
          "number": "25",
          "text": "Pea nau mātuku atu kuo ‘ikai ke nau loto-tahá."
        },
        {
          "number": "26",
          "text": "ke fakahā ange ki he‘etau ngaahi kuí,"
        },
        {
          "number": "27",
          "text": "He kuo mou ta‘e fie auna kotoa pē."
        },
        {
          "number": "28-29",
          "text": "Pea toe tala ange ‘e Paula kiate kinautolu, “Ke mou ‘ilo eni, kāinga. ‘Oku fie fakamo‘ui ‘e he ‘Otuá ‘a e kakai mulí. Pea te nau ongo ki ai.”"
        },
        {
          "number": "30",
          "text": "Na‘e fe‘unga mo ha ta‘u ‘e ua ‘a e nofo ‘a Paula ‘i ha ‘api na‘á ne totongi pē ‘e ia, ‘o ne tali fiefia ha taha pē na‘e ha‘u ki ai."
        },
        {
          "number": "31",
          "text": "Na‘á ne malanga‘i tau‘atāina ai pē ‘a e Pule‘anga ‘o e ‘Otuá, mo fai ‘ene ngaahi fakahinohino ‘o kau ki he ‘Eiki ko Sīsū Kalaisí. Pea na‘e ‘ikai ke feinga ‘e ha taha ke ta‘ofi ia."
        }
      ]
    }
  },
  "ROM": {
    "name": "Loma",
    "chapters": {
      "1": [
        {
          "number": "1",
          "text": "Si‘i kāinga Loma,"
        },
        {
          "number": "2",
          "text": "Ko e ongoongo-lelei ia na‘e tala‘ofa‘aki mai mei fuoloa ‘e he kau palōfitá ‘i he ngaahi folofola tapu ‘a e ‘Otuá."
        },
        {
          "number": "3-4",
          "text": "Ko e Ongoongo Lelei ia ‘o kau ki hono ‘Aló, ki hotau ‘Eiki ko Sīsū Kalaisí, ‘a ē na‘e tupu tangata he hako ‘o Tēvitá, ka na‘e hanga ‘e he Laumālie Mā‘oni‘oní ‘o mātu‘aki fakamahino ko e ‘Alo ia ‘o e ‘Otuá ‘i hono fokotu‘u ia mei he pekiá."
        },
        {
          "number": "5",
          "text": "Na‘e ‘alo‘ofa mai ‘a e ‘Otuá ‘ia Sīsū Kalaisi ‘o fakanofo ‘apōsitolo au, hei‘ilo ‘e lāngilangi‘ia ‘a e ‘Otuá ‘i ha tafoki ‘a ha ni‘ihi he fonua kotoa pē ‘o talangofua mo tui kiate ia,"
        },
        {
          "number": "6",
          "text": "‘o kau ai mo kimoutolu ‘i Lomá na kuo ui ‘e he ‘Otuá ke mou kau mo Sīsū Kalaisí."
        },
        {
          "number": "7",
          "text": "Ko e ‘ofa lahi kuo fai ‘e he ‘Otuá ma‘amoutolú. He na‘á ne ui kimoutolu kotoa pē ke mou hoko ko ‘ene kakai tonu."
        },
        {
          "number": "8",
          "text": "‘Uluakí, ‘oku ou fie fai ha fakafeta‘i ki he ‘Otuá ‘i he huafa ‘o Sīsū Kalaisí koe‘uhí ko kimoutolu hono kotoa. He kuo ‘iloa ho‘omou tuí he tapa kotoa ‘o māmani."
        },
        {
          "number": "9",
          "text": "Pea ‘oku ‘afio‘i ‘e he ‘Otuá ‘eku hūfia ma‘u pē kimoutolú mo ‘eku fai tōtōivi ma‘u pē hoku fatongia ki ai ko ‘eku malanga‘i ‘a e ongoongolelei ‘o hono ‘Aló."
        },
        {
          "number": "10",
          "text": "‘Oku ou kole ma‘u pē ki he ‘Otuá ke ne faka‘atā ange mu‘a hoku halá kae fei mo lava ha‘aku ‘a‘ahi atu kiate kimoutolu, ‘o kapau ko hono finangaló ia."
        },
        {
          "number": "11",
          "text": "‘Oku ou fie fe‘iloaki ‘aupito mo kimoutolu. He ‘oku ou loto ke mou ma‘u ‘inasi mei he ngaahi tāpuaki kuo faka‘inasi ‘aki aú, hei‘ilo na‘a kaukaua ange ai ho‘omou tuí."
        },
        {
          "number": "12",
          "text": "Ko ‘eku ‘uhingá, kāinga, hei‘ilo na‘a fepoupouaki ho‘omou tuí mo ‘eku tuí."
        },
        {
          "number": "13",
          "text": "Ko hono mo‘oní, na‘e tu‘o lahi ‘eku teu ‘a‘ahi atú, ka na‘e felei pē hoku halá ‘o a‘u ki he ‘ahó ni. Ka ko ‘eku faka‘amú ke ‘aonga atu ‘eku ngāué kiate kimoutolu hena, ‘o hangē pē ko ‘ene ‘aonga he ngaahi feitu‘u kehé."
        },
        {
          "number": "14",
          "text": "He ko hoku fatongiá ke malanga‘i ‘a e ongoongoleleí ki he kakai kotoa pē, ki he kakai sivilaisé mo e kakai kei fakapo‘ulí, ki he kakai fakapotopotó mo e kakai fakavalevalé."
        },
        {
          "number": "15",
          "text": "Pea ‘oku tupunga ai pē ‘a e māfana hoku lotó ke ‘a‘ahi atu kiate kimoutolu ‘oku nofo ‘i Lomá na."
        },
        {
          "number": "16",
          "text": "‘Oku ‘ikai ha‘aku tāla‘a he ongoongoleleí! He ko e ivi ia ‘o e ‘Otuá ki hono fakahaofi ‘o e kakai kotoa pē ‘oku tui, ‘o mu‘omu‘a ki he kakai Siú, pea toki hoko atu ai ki he kakai kehé."
        },
        {
          "number": "17",
          "text": "Ko e ongoongoleleí, ko hono fakahaa‘i mai ia kiate kitautolu ko e me‘a pē ‘oku lava ke vālelei ai ‘a e ‘Otuá mo ha taha, ko e tuí, ko e tuí pē taha. He ko e lau foki ē ‘a e Folofolá, “‘Ilonga ha taha ‘e vālelei mo e ‘Otuá koe‘uhí ko ‘ene tuí, ‘e mo‘ui.”"
        },
        {
          "number": "18",
          "text": "Kuo fakahā mai ‘e he ‘Otuá mei he langí ‘ene houhau lahi ki he kakai kotoa pē ‘oku nau fai ‘a e ngaahi tō‘onga ‘oku ‘ikai ke hoa mo hono finangaló. Ko e kakai ia kuo ‘osi mahino lelei kiate kinautolu ‘a e mo‘oní, ka nau lolomi pē."
        },
        {
          "number": "19",
          "text": "He kuo nau ‘osi ‘ilo lelei ‘a e ngaahi nāunau‘ia ‘ilongofua ‘o e ‘Otuá. He ko ia pē foki na‘á ne fakahā kātoa ia kiate kinautolú."
        },
        {
          "number": "20",
          "text": "‘Oku ‘ikai ke lava ke te mamata ki he ‘Otuá. Ka ‘oku faka‘ilo mai pē ‘e he ‘Otuá ia ‘i he ngaahi me‘a kuó ne fakatupú. Kuo talu e tu‘u ‘a māmani mo e mahu‘ingamālie ‘a e ‘i ai ‘a e ‘Otuá, pea ko e ‘Otua ia ‘oku ta‘e fakangatangata hono iví. ‘Oku mahino lelei ia ki he kakai ‘oku nau fai ‘a e ngaahi tō‘onga ‘oku ‘ikai ke hoa mo e finangalo ‘o e ‘Otuá. He ‘oku hā ia ‘i he ngaahi me‘a kuó ne fakatupú. Pea ‘oku ‘ikai leva ha tafa‘aki ke kalo hake ki ai ‘a e kakai ko iá!"
        },
        {
          "number": "21",
          "text": "Neongo kuo nau ‘ilo ‘a e ‘Otuá, ka ‘oku ‘ikai te nau toka‘i ia ‘o ngali ko e ‘Otua, pe te nau fakamalo kiate ia. Ko ‘enau fakakaukaú ko e koto fehālaaki, pea ko honau ‘atamaí ko e koto fakapo‘uli."
        },
        {
          "number": "22",
          "text": "‘Oku nau pehē ‘e kinautolu ‘oku nau poto, kae ‘osi angé ‘oku nau vale."
        },
        {
          "number": "23",
          "text": "‘Oku ‘ikai te nau fie lotu ki he ‘Otua ta‘e ‘auhá, kae lotu ki he ngaahi tamapua ‘otua ‘oku popo ngofua, ki he manupuna, mo e manu-ve‘efā, mo e manu totolo."
        },
        {
          "number": "24",
          "text": "Pea na‘e tuku ange ai ‘e he ‘Otuá ke nau fai atu ā honau lotó. Pea talu mei ai mo ‘enau mo‘ui ‘aki ‘a e ngaahi holi kovi ‘a honau kakanó. Pea nau fai ‘aki honau sinó ‘a e ngaahi me‘a fakamā."
        },
        {
          "number": "25",
          "text": "Kuo nau fetongi ‘a e ‘ilo mo‘oni ki ‘Otuá ‘aki ha loi. Kuo nau lotu mo tauhi ki ha ngaahi me‘a na‘e toki fakatupu pē kae tuku e Fakatupú, ‘a e ‘Otuá ‘oku taau ke fakahīkihiki‘i ma‘u ai pē. ‘Ēmeni"
        },
        {
          "number": "26",
          "text": "‘Io, ko e me‘a ‘i he tō‘onga mo‘ui ‘a e kakai ko iá, na‘e tuku ange ai ‘e he ‘Otuá ke fai atu ā ‘enau ngaahi holi koví. ‘Oku ‘i ai ‘a e kakai fefine ‘iate kinautolu kuo nau lolomi ‘enau tokanga ki he tangatá, ‘a ē na‘e fakatupu mo kinautolú, kae feholikovi‘aki ‘iate kinautolu pē."
        },
        {
          "number": "27",
          "text": "Pea pehē pē ki he kakai tangata ‘e ni‘ihi ‘iate kinautolu, kuo nau lolomi ‘enau tokanga ki he fefiné, kae feholikovi‘aki ‘iate kinautolu pē. Ko e kakai ia ‘oku nau fai ‘a e fa‘ahinga nonofo ‘oku fakamā, ‘a e nonofo ‘a e tangata mo e tangata. Pea talu ai mo ‘enau kai ‘a e nunu‘a ‘oku tuha mo ‘enau fehālaakí."
        },
        {
          "number": "28",
          "text": "‘I he hala ‘aupito ha fie toka‘i ‘e he kakai ko iá ‘a e ‘Otuá, na‘á ne tuku ange kinautolu ke nau ‘atamai fulikivanu ai ā. Pea ko e tupu‘anga ia ‘o ‘enau anga-fakalieliá."
        },
        {
          "number": "29",
          "text": "Kuo tofu e pangó ‘i he mo‘ui ‘a e kakai ko iá. ‘A e kākaá mo e mānumanú, mo e fakalieliá. ‘A e fakameheká, mo e fakapoó, mo e fekainakí. ‘A e ngutu loí mo e loto-koví."
        },
        {
          "number": "30",
          "text": "Ko e kau ngutu lau kinautolu mo fasitu‘u. Ko e kau fakafili ki he ‘Otuá, mo fieme‘a. Ko e kakai kinautolu kuo fonu he ‘ulupupulá mo e fielahí mo e fie‘eikí. Ko e kakai ta‘e mangoi kinautolu, mo talangata‘a ki he‘enau mātu‘á."
        },
        {
          "number": "31",
          "text": "Ko e kau fakavalevale, alealoi, ta‘e‘ofa mo ta‘e faka‘atu‘i."
        },
        {
          "number": "32",
          "text": "‘Oku nau ‘ilo lelei ko e tuha ‘o e fai me‘a peheé ko e mate, he kuo faka‘ilo mai ia ‘e he ‘Otuá. Ka nau vilitaki ai pē. Pea ‘ai aí mo ‘enau toe holi ke faka‘ai‘ai honau ngaahi kaungāfonongá ke fai pehē mo kinautolú."
        }
      ],
      "2": [
        {
          "number": "1",
          "text": "‘Oku ‘i ai ‘a e ni‘ihi hena ‘oku mou fehi‘a he ngaahi ‘ulungāanga na‘á ku fakalau atu ‘i ‘olungá, kae ‘osi angé ‘oku mou kau ai pē mo kimoutolu. He ‘oku mou fakamāu‘i ‘a e kakai kehé. Ko ‘ete fakamāu‘i ‘a e tō‘onga ‘a ha taha, kae ‘osi angé ‘okú te fai pē ‘e kita ‘a e tō‘onga ko iá, ko ‘ete fakamāu‘i ai pē ia ‘e kita ‘a kita."
        },
        {
          "number": "2",
          "text": "‘Oku tuha foki mo e kakai ‘oku fai peheé ‘a hono fakamāu‘i kinautolu ‘e he ‘Otuá."
        },
        {
          "number": "3",
          "text": "‘Oku mou pehē koā he‘ikai ke tautea ‘e he ‘Otuá ‘a kimoutolu ‘oku mou fakamāu‘i ‘a e kakai kehé?"
        },
        {
          "number": "4",
          "text": "‘Oku mou pehē koā ko e me‘a noa ‘a e fai faka‘atu‘i ‘a e ‘Otuá, mo ‘ene fakama‘uma‘ú, mo ‘ene kātakí? ‘Oku ‘ikai koā te mou fakatokanga‘i ‘oku ‘uhinga hono faka‘atu‘i kimoutolu ‘e he ‘Otuá ke mou tafoki kiate ia?"
        },
        {
          "number": "5",
          "text": "‘Oku ou fakapapau atu kiate kimoutolu, ko ho‘omou kei ongongata‘a mo fakasiosio kehe mei he ‘Otuá, ‘e toe ‘āsili ai pē ‘a e vevela homou tauteá ‘i he ‘aho fakamāú. ‘E hā ki māmani he ‘aho ko iá e fakamaau ta‘e toeafe ‘a e ‘Otuá."
        },
        {
          "number": "6",
          "text": "‘E ‘omi ‘e he ‘Otuá he ‘aho ko iá ‘a e tuha ‘o hotau taki taha ‘ulungāanga."
        },
        {
          "number": "7",
          "text": "Te ne ‘omi ‘a e mo‘ui ta‘e ngatá ma‘á e kau faileleí, ‘io, ma‘á e fa‘ahinga ‘oku nau fekumi fakamātoato ki ha lāngilangi ‘oku faka-‘Otuá, mo ha mo‘ui ‘oku ‘ikai ke ‘auha."
        },
        {
          "number": "8",
          "text": "Ka ‘e houhau ‘a e ‘Otuá ki he fa‘ahinga kotoa pē ‘oku nau siokita mo fehi‘a ki he faileleí kae manako ki he faikoví."
        },
        {
          "number": "9",
          "text": "‘I he ‘aho ko iá ‘e mo‘ua ‘i ha mamahi lahi ‘a e kau faikovi kotoa pē, ‘o tatau ai pē pe ko e kakai Siu pe ko e kakai muli."
        },
        {
          "number": "10",
          "text": "Ka ‘e ‘oange ‘e he ‘Otuá ha lāngilangi mo ha ngeia mo ha fiemālie ma‘á e kau failelei kotoa pē, ‘o tatau ai pē pe ko e kakai Siu kinautolu pe ko e kakai muli."
        },
        {
          "number": "11",
          "text": "He ko e ‘Otuá, ‘oku ‘ikai ke filifilimānakó."
        },
        {
          "number": "12",
          "text": "Ko e kakai kuo te‘eki ai ke nau ‘ilo ‘a e Lao ‘a Mōsesé, te nau ‘auha kinautolu koe‘uhí ko ‘enau angahalá."
        },
        {
          "number": "13",
          "text": "He ‘oku ‘ikai ko e me‘a ‘oku te vālelei ai mo e ‘Otuá ‘a ‘ete ‘ilo Laó, ka ko ‘ete fai ki aí."
        },
        {
          "number": "14",
          "text": "‘Oku ‘i ai foki ‘a e kakai kuo te‘eki ai ke nau ‘ilo ki he Lao ‘a Mōsesé, ka ‘oku ‘ai pē mo nau fai ‘a e ngaahi ‘ulungāanga ‘oku lau ki ai ‘a e Laó."
        },
        {
          "number": "15-16",
          "text": "‘Oku mahino ai ko e konisēnisí, ‘oku hangē ia ko ha lao kuo tohi ‘i hoto lotó. Pea te loto tautea ai ‘i he ‘Aho Fakamāú, pe loto ‘ata‘atā, ‘o fakatatau ki he ongoongo lelei ‘oku ou malanga‘í. Pea ‘e fakamāu‘i ai ‘e he ‘Otuá ‘ia Sīsū Kalaisi ‘a e ngaahi fakakaukau fakalilolilo ‘a e kakai kotoa pē."
        },
        {
          "number": "17",
          "text": "Ko e ni‘ihi ‘iate kimoutolu, ‘oku nau lau ko e kau Siu kinautolu. ‘Oku nau falala ki he Laó mo pōlepole‘aki ‘enau ‘ilo ‘Otuá."
        },
        {
          "number": "18",
          "text": "‘Oku nau fa‘a lau Folofola. Pea nau mahu‘inga‘ia ai he faitotonú mo ‘ilo ‘a e ‘ulungāanga ‘oku hoa mo e finangalo ‘o e ‘Otuá."
        },
        {
          "number": "19",
          "text": "Ko kinautolu, tokua, ‘oku nau tataki ‘a e kakai ‘oku kei kui honau laumālié. Tokua ‘oku nau ‘ave ‘a e māmá ma‘á e kakai ‘oku kei nofo fakapo‘ulí."
        },
        {
          "number": "20",
          "text": "‘Oku nau ‘ave, tokua, ‘a e potó ma‘á e kakai ‘oku kei hēhē noa‘ia ‘enau fonongá, mo fakahinohino ‘a e kakai ‘oku kei vaivai ‘enau mo‘uí. Pea, tokua, ko ‘enau ‘ilo Laó ko ‘enau ‘osiki ia ‘a e potó mo e mo‘oní."
        },
        {
          "number": "21",
          "text": "Tā koā ko e fu‘u kau faiako kinautolu. Ka ko e hā ‘oku ‘ikai te nau fie ako aí? Ko ‘enau malanga‘i ‘a e kakaí ke “‘Oua ‘e kaiha‘á,” he kuo tuku ‘enau kaiha‘á?"
        },
        {
          "number": "22",
          "text": "Ko ‘enau malanga‘i ‘a e kakaí ke “‘Oua ‘e tono malí,” he kuo tuku ‘enau tono malí? Ko ‘enau fehi‘a he lotu tamapuá, he kuo tuku ‘enau kaiha‘a holo he ngaahi fai‘anga lotu tamapuá?"
        },
        {
          "number": "23",
          "text": "Ko ‘enau pōlepole he Laó, he kuo tuku ‘enau talangata‘a ki he Laó? Ko hono mo‘oní kuo ongoongo-kovi ‘a e ‘Otuá ‘iate kinautolu."
        },
        {
          "number": "24",
          "text": "Ko e lau ‘a e Folofolá ki honau fa‘ahingá, “Kuo laukovi mai e kakai mulí ki he ‘Otuá, ko e ngāue ‘amoutolu ‘a e kakai Siú.”"
        },
        {
          "number": "25",
          "text": "‘Oku nau lau ‘enau kamú, ka ko e toki ‘aonga ‘enau kamú ‘o kapau kuo nau talangofua ki he Laó. Ko ‘enau talangata‘a ki he Laó, ko e fakaongosia noa pē honau kamú."
        },
        {
          "number": "26",
          "text": "Ko hono mo‘oní, ka ‘i ai ha taha na‘e ‘ikai kamu ka ‘okú ne talangofua ki he ngaahi fekau ‘oku tu‘u he Laó, ‘e lau ia ‘e he ‘Otuá ko e toko taha kuo ‘osi kamu."
        },
        {
          "number": "27",
          "text": "Vakai na‘a toki talatalaaki‘i kimoutolu ‘a e kakai Siú ‘e ha kau ta‘e kamu! He kuo mou fakasītu‘a‘i ‘a e Laó, ‘osi angé kuo mou kamu, pea na‘e hiki pē ‘a e tohi Laó ma‘amoutolu tonu. Ka na‘e talangofua ‘a e fa‘ahinga ko eé ki he Laó, kae ‘osi angé ko e kakai kinautolu na‘e ‘ikai ke kamu fakasino."
        },
        {
          "number": "28-29",
          "text": "Tā ‘oku ‘ikai ko ho‘o tupu‘i Siú mo ho‘o kamú te ke hoko ai ko e Siu mo‘oni, ka ko ho‘o talangofua ki he Laó. ‘Oku ‘ikai ko e kamu ‘o e kakanó, ka ko e kamu ‘o e lotó. Ko e kamu ‘oku hoa mo e finangalo ‘o e ‘Otuá, ‘oku ‘ikai ko e kamu ia ‘oku fai ‘e he tangata, ke fakaai ‘a e Lao ‘a Mōsesé, ka ko e kamu ‘oku fai ‘e he Laumālie ‘o e ‘Otuá. Ko e Siu mo‘oní, ‘okú ne feinga ke hoa ‘ene mo‘uí mo e finangalo ‘o e ‘Otuá, ‘o ‘ikai ko e loto ‘o e tangatá."
        }
      ],
      "3": [
        {
          "number": "1",
          "text": "Pea ko e hā leva ha tafa‘aki ‘oku laka ange ai ‘a e kakai Siú he kakai kehé? He kamú nai?"
        },
        {
          "number": "2",
          "text": "‘Ikai! Ka ‘oku ‘aonga pē ‘a e kamú ia. ‘Uluakí, he ko e kakai Siú na‘e tuku falala kiate kinautolu ‘e he ‘Otuá ‘ene ngaahi folofolá."
        },
        {
          "number": "3",
          "text": "Mo‘oni pē na‘e ‘i ai ‘a e kau Siu na‘e ‘ikai ke tui ki he‘ene ngaahi folofolá. Ka ko e kovi ‘a hai nai ia? ‘A e ‘Otuá koā?"
        },
        {
          "number": "4",
          "text": "‘Ikai! ‘E kei mo‘oni pē ‘a e ‘Otuá ia, neongo ko e loi ‘a e kakai kotoa pē. Hangē ko e lau ‘a e Folofolá,"
        },
        {
          "number": "5",
          "text": "Tā ‘oku hoko ‘etau fai koví ko e me‘a ke hā mahino ange ai ‘a e faitotonu ‘a e ‘Otuá. Pea ‘oku tonu leva ke hā? ‘Oku tonu koā ke ‘oua ‘e tautea kitautolu ‘e he ‘Otuá? Ko e tali fakavalevale ia."
        },
        {
          "number": "6",
          "text": "He ‘e fakamāu‘i fēfee‘i ‘e he ‘Otuá ‘a māmani ‘o kapau ‘oku ‘ikai ko e ‘Otua faitotonu ia?"
        },
        {
          "number": "7",
          "text": "Tokaange ha ni‘ihi ‘iate kimoutolu te mou pehē mai, “Ka ko e hā ‘oku kei lau ai pē kitautolu ‘e he ‘Otuá ko e kau angahala, ‘o kapau ‘oku hoko ‘etau fai koví ko e me‘a ke hā mahino ange ai ‘ene faitotonú?”"
        },
        {
          "number": "8",
          "text": "Ka ko e toki fehu‘i faka‘ulia ia. He ‘oku ‘ikai ke toe faikehekehe ia mo ha‘o pehē mai, “Tau hanganaki fai kovi ai ā kae hoko mai ai ha lelei.” ‘Oku tala holo foki ‘e he ni‘ihi ko ‘eku me‘a ia ‘oku malanga‘í. Ka ‘e tō ki he kakai ko iá ‘a e tautea ‘oku tuha mo ‘enau loí."
        },
        {
          "number": "9",
          "text": "Pea hā leva? ‘Oku mau lelei ange koā ‘a kimautolu Siú he kakai kehé? ‘Ikai ‘aupito! He ko e toki ‘osi pē eni ‘eku pehē ‘oku mo‘ua tatau ‘a e Siú mo e kakai kehé ‘i he angahalá."
        },
        {
          "number": "10",
          "text": "Hangē ko e lau ‘a e Folofolá,"
        },
        {
          "number": "11",
          "text": "‘Ikai! ‘Oku ‘ikai ha taha!"
        },
        {
          "number": "12",
          "text": "Kuo nau sītu‘a kotoa ki he ‘Otuá"
        },
        {
          "number": "13",
          "text": "‘Oku hangē honau u‘á ha fonualoto kuo tangakí."
        },
        {
          "number": "14",
          "text": "Ko e kau talatuki mo lau mala."
        },
        {
          "number": "15",
          "text": "Ko e kau lingi toto ta‘e toe momou."
        },
        {
          "number": "16",
          "text": "Ko e kau fakatupu maumau kinautolu"
        },
        {
          "number": "17",
          "text": "‘Oku nau sola ki he fakatupu melinó."
        },
        {
          "number": "18",
          "text": "‘Oku ‘ikai ha‘anau me‘i ‘apasia ki he ‘Otuá.”"
        },
        {
          "number": "19",
          "text": "Na‘e tuku foki ‘e he ‘Otuá ‘a e Laó ki he kakai Siú ke nau talangofua ki he ngaahi fekau kotoa pē ‘oku tu‘u aí. Pea ko e ‘osi faka‘āufuli ia ‘a e tuli tonuhiá, kae hanga kotoa ‘a māmani ki he ‘Otuá, ki he Fakamāú."
        },
        {
          "number": "20",
          "text": "He ‘oku ‘ikai ha taha ‘e faifai pea tonuhia ki he ‘afio mai ‘a e ‘Otuá ‘i he‘ene mamahi‘i ‘a e Laó. He ko e me‘a pē ‘oku lava he Laó, ko ‘ete ‘ilo‘i ai ko e angahala kita."
        },
        {
          "number": "21",
          "text": "Ka kuo fakahā mai ‘e he ‘Otuá ‘i hotau kuongá ‘a e me‘a ‘e toki lava ke tau vālelei ai mo iá. Pea ‘oku ‘ikai ko ‘etau mamahi‘i ‘a e Lao ‘a Mōsesé, neongo ‘oku lau ki ai ‘a e tohi Lao ‘a Mōsesé mo e ngaahi tohi ‘a e kau palōfitá."
        },
        {
          "number": "22",
          "text": "Ka ko e hā ia? Ko eni, ko e fakalelei ‘a e ‘Otuá mo kitautolu ‘i he‘etau tui kia Sīsū Kalaisí. Pea ko e ‘inasi ia ‘o ha taha pē ‘e tui kia Kalaisi, ‘o tatau ai pē pe ko hai. He ‘oku ‘ikai ke filifilimānako ‘a e ‘Otuá."
        },
        {
          "number": "23",
          "text": "Kuo fai angahala ‘a e kakai kotoa pē, pea kuo nau motu ai mo e ‘Otuá."
        },
        {
          "number": "24",
          "text": "Ka kuo fakalelei ‘a e ‘Otuá mo kitautolu kotoa pē, ko ‘ene me‘a‘ofa ‘ata‘atā pē. Kuó ne vete ange kitautolu mei he ivi mo e tautea ‘o e angahalá, koe‘uhí ko e me‘a kuo fai ma‘atautolu ‘e Sīsū Kalaisí."
        },
        {
          "number": "25",
          "text": "He na‘e tuku mai ‘e he ‘Otuá ‘a Sīsū Kalaisí ke hoko hono ta‘ata‘a na‘e lilingi he Kolosí ko e fakamolemole‘anga ‘o ha taha pē ‘e tui ki ai. Ko e ‘uhinga na‘e tuku mai ai ‘e he ‘Otuá ha fakamolemole‘anga peheé, ke mahino ki māmani ko e fakamaau faitotonu ia. He kuo talu mei mu‘a mo ‘ene kātaki mo ‘ene hanga kehe mei he angahala ‘a e fa‘ahinga ‘o e tangatá."
        },
        {
          "number": "26",
          "text": "Ka kuo fai ‘ene tokanga ki ai ‘i he ‘ahó ni. Pea kuo mātu‘aki mahino ai ko e ‘Otua ia ‘oku fakamāu totonu, pea ‘okú ne toe lava ‘o fakalelei mo ha taha pē ‘e tui ‘ia Sīsū Kalaisi."
        },
        {
          "number": "27",
          "text": "Pea ko e hā mo ha toe me‘a te tau fakamofutofuta ai? ‘Oku ‘ikai ha toe me‘a ia! Ko e hā hono ‘uhingá? He ko ‘ete fai pē, tokua, si‘oto fatongia he Laó? ‘Ikai! Ko hono ‘uhingá pē he na‘á te tui kia Sīsū Kalaisi."
        },
        {
          "number": "28",
          "text": "He ‘oku mau taukave‘i, ‘oku ‘ikai ko ‘etau mamahi‘i ‘a e Laó te tau vālelei ai mo e ‘Otuá, ka ko ‘etau tuí pē taha."
        },
        {
          "number": "29",
          "text": "He ko e ‘Otua pē ia koā ‘o e kakai Siú? ‘Ikai koā ko e ‘Otua ai pē ia ‘o e kakai kehé foki? Ko ia!"
        },
        {
          "number": "30",
          "text": "He ‘oku taha pē ‘a e ‘Otuá. Pea te ne fakalelei mo e kakai Siú mo e kakai kehé fakatou‘osi ‘i ha‘anau tui."
        },
        {
          "number": "31",
          "text": "Ko ‘etau fakapekia ‘a e Laó ‘apē ‘a e fu‘u tō pehē ‘etau fakamamafá ki he tuí? ‘Ikai ‘aupito! Ko hono mo‘oní, ko ‘etau mamahi‘i ia ‘a e Laó."
        }
      ],
      "4": [
        {
          "number": "1",
          "text": "Ko e hā ‘etautau lau ki hotau tupu‘anga ko ‘Epalahamé?"
        },
        {
          "number": "2",
          "text": "Na‘e fakalelei koā ‘a e ‘Otuá mo ‘Epalahame koe’uhi ko ha ngaahi lelei na‘e fai ‘e ‘Epalahamé? Mo‘oni pē na‘e ‘i ai ‘a e ngaahi ngāue ‘a ‘Epalahame na‘á ne mei futa‘aki. Ka na‘e ‘ikai ha‘ane me‘a ke futa‘aki ‘i he‘ene fehangahangai mo e ‘Otuá."
        },
        {
          "number": "3",
          "text": "He ko e lau foki ‘a e Folofolá, “Na‘e fakalelei ‘a e ‘Otuá mo ‘Epalahamé koe‘uhi ko e tui ‘a ‘Epalahamé.”"
        },
        {
          "number": "4",
          "text": "Ko ‘ete ‘oange ha pa‘anga ‘a ha taha na‘á ne fai ha ngāue ‘aonga ma‘áta, ‘oku ‘ikai ke lau ia ko e foaki me‘a‘ofa ka ko e totongi mo‘ua."
        },
        {
          "number": "5",
          "text": "Ka ‘oku ‘ikai ke pehē ‘a e ‘Otuá ia. He ka ‘i ai ha taha kuo te‘eki ha‘ane ngāue ‘aonga ‘e fai, ka ‘oku tui ki he ‘Otuá, ‘oku hoko pē ‘a e tui ‘a e toko taha ko iá ko e me‘a ke ne vālelei ai mo e ‘Otuá. ‘Io, ko e ‘Otuá, ko e fakamaau ia ‘okú ne ma‘u mafai ke lau ‘oku tonuhia ha taha na‘e mātu‘aki halaia."
        },
        {
          "number": "6",
          "text": "Ko ia pē foki ‘a e fakakaukau ‘a Tēvitá. He na‘e hiva‘aki ‘e Tēvita ‘a e fiefia ‘a e tangata kuo fakalelei ‘a e ‘Otuá mo iá, ‘osi angé na‘e ‘ikai fai ‘e he tangata ko iá ha ngāue ‘aonga ‘e taha. Na‘e pehē ‘e Tēvita he‘ene hiva ko iá,"
        },
        {
          "number": "7",
          "text": "“‘Oku tatau mo e hā ‘a e fiefia"
        },
        {
          "number": "8",
          "text": "‘Oku tatau mo e hā ‘a e fiefia"
        },
        {
          "number": "9",
          "text": "Me‘a ní ko e fiefia ‘oku lau ko eni ‘e Tēvitá, ko e fiefia pē ia ‘a e kakai kuo kamú? ‘Ikai! Ko e fiefia ai pē ia ‘a e kakai na‘e ‘ikai ke kamú. He na‘á ku ‘ai atu ‘i mu‘a ‘a e potu Folofola ko eni, “Na‘e fakalelei ‘a e ‘Otuá mo ‘Epalahamé koe‘uhi ko e tui ‘a ‘Epalahamé.”"
        },
        {
          "number": "10",
          "text": "He na‘e fēfē ‘a ‘Epalahame ‘i he fakalelei ‘a e ‘Otuá mo iá? Na‘e fe‘unga ia koā kuo ‘osi kamu ‘a ‘Epalahame, pe ‘ikai? Ko e tali ki aí, na‘e fe‘unga ia ‘oku te‘eki ai ke kamu."
        },
        {
          "number": "11",
          "text": "He ko e tali fiemālie ‘e ‘Epalahame ke kamu iá, ko e fakamo‘oni ia na‘e te‘eki ai ke kamú kuo ‘osi fakalelei ‘a e Otuá mo ia. Pea ‘i he‘ene peheé leva, ko e tamai fakalaumālie ‘a ‘Epalahame ‘a e kakai kotoa pē na‘e ‘ikai ke kamu ka kuo fakalelei ‘a e ‘Otuá mo kinautolu koe‘uhi ko ‘enau tuí."
        },
        {
          "number": "12",
          "text": "Pea ko e tamai ai pē foki ‘a ‘Epalahame ‘a e kakai kuo kamu pea ‘oku nau tui ki he ‘Otuá. Ka ‘oku ‘ikai ko ‘enau tamai kia ‘Epalahamé koe‘uhi ko ‘enau kamú, ka koe‘uhí ko ‘enau molomolomuiva‘e ‘i he tui na‘e fai ‘e ‘Epalahame ‘i he te‘eki ai ke kamú."
        },
        {
          "number": "13",
          "text": "Na‘e tala‘ofa ange ‘e he ‘Otuá kia ‘Epalahame mo hono hakó ‘e ‘oange ‘a māmani ko hono tofi‘a. Ka na‘e ‘ikai tupunga ‘a e tala‘ofa ko eni ‘a e ‘Otuá ko e mamahi‘i ‘e ‘Epalahame ha lao. Ka na‘e tupunga pē ko ‘ene tuí, ko ‘ene tuí na‘e ‘osi fakalelei ai ‘a e ‘Otuá mo iá."
        },
        {
          "number": "14",
          "text": "Kapau na‘e lava‘i ‘e ‘Epalahame mo hono hakó ‘a e tala‘ofa ‘a e ‘Otuá ‘aki ‘enau mamahi‘i ‘a e Laó, pea tā ko e muna pē ‘etau tuí. Pea ko e muna ai pē mo e tala‘ofa ‘a e ‘Otuá."
        },
        {
          "number": "15",
          "text": "‘Oku fakatupu houhau foki ki he ‘Otuá ‘a e talangata‘a ki he Laó. Ka ‘o kapau ‘oku ‘ikai ke ‘i ai ha lao, pea ‘oku ‘ikai ha talangata‘a ia."
        },
        {
          "number": "16",
          "text": "Ko e me‘a pē na‘e ‘inasi ai ‘a ‘Epalahame he tala‘ofa ‘a e ‘Otuá, ko ‘ene tuí. Pea ko e me‘a na‘e tala‘ofa‘aki ange ‘e he ‘Otuá, ko e me‘a‘ofa ‘ata‘atā pē. Pea ko e me‘a‘ofa ai pē ia ma‘áe hako kotoa ‘o ‘Epalahamé. Ko e me‘a‘ofa ia ma‘anautolu kuo nau ‘ilo ‘a e Laó, pea pehē pē foki kiate kinautolu ‘oku nau tui tatau mo ‘Epalahame ki he tala‘ofa ‘a e ‘Otuá. He ko ‘Epalahamé, ko e tamai fakalaumālie ‘atautolu kotoa pē."
        },
        {
          "number": "17",
          "text": "Hangē ko e folofola ‘a e ‘Otuá kia ‘Epalahamé, “Kuó u lau koe ko e tamai ‘a e ngaahi matakali lahi.” Na‘e fai kia ‘Epalahame ‘a e tala‘ofa ko iá koe‘uhí ko ‘ene tui ki he ‘Otuá, ki he Toko Taha ‘okú ne lava ‘o fokotu‘u ‘a e kakai kuo maté ke toe mo‘ui, mo ne lava ‘o fakatupu mai ha ngaahi me‘a na‘e ‘ikai ke ‘i ai."
        },
        {
          "number": "18",
          "text": "Na‘e tala‘ofa ange ‘e he ‘Otuá kia ‘Epalahame te ne ‘oange hano hako tokolahi. Pea neongo na‘e te‘eki ai ke hā sino kia ‘Epalahame ha me‘a ke tu‘unga ai ha‘ane fakatu‘amelie, ka na‘e kei tui pē ‘a ‘Epalahame ki he ‘Otuá, peá ne iku ai ‘o hoko ko e “Tamai ‘a e ngaahi matakali lahi.”"
        },
        {
          "number": "19",
          "text": "Na‘e fe‘unga ia ‘oku meimei teau ta‘u ‘a ‘Epalahame. Na‘á ne ‘ilo lelei pē kuo motu‘a hono sinó, pea pa‘a ‘a Selá. Ka na‘e ‘ikai ke vaivai ai ‘ene tuí."
        },
        {
          "number": "20-21",
          "text": "Na‘e ‘ikai ke ne tāla‘a ki he tala‘ofa ‘a e ‘Otuá. ‘Io, na‘e kau ia ki hono fakaiviá. Peá ne fakamālō ki he ‘Otuá ko ‘ene fakapapau‘i ‘oku malava noa pē ‘e he ‘Otuá ke fai ki he‘ene tala‘ofá."
        },
        {
          "number": "22",
          "text": "Na‘e tu‘unga ai pē hono lau ‘e he ‘Otuá ‘oku vālelei mo ia ‘a ‘Epalahame, ‘o hangē ko e lau ‘a e Folofolá."
        },
        {
          "number": "23-24",
          "text": "Ka na‘e ‘ikai ‘uhinga pē kia ‘Epalahame hono hiki ‘o e Folofola ko iá. Na‘e toe ‘uhinga pē ia foki kiate kitautolu. He kapau te tau tui ki he toko taha na‘á ne fokotu‘u hotau ‘Eiki ko Sīsuú mei he maté, pea ‘e toe lau ai pē ‘e he ‘Otuá mo kitautolu ko e kakai kuo vālelei mo ia."
        },
        {
          "number": "25",
          "text": "Na‘e tuku ange ‘a Sīsū ke pekia koe‘uhi ko ‘etau ngaahi fai angahalá, pea fokotu‘u hake ia ke ne mo‘ui kae lava ke tau vālelei mo e ‘Otuá."
        }
      ],
      "5": [
        {
          "number": "1",
          "text": "Ko e fakalelei ‘a e ‘Otuá mo kitautolú koe‘uhi ko ‘etau tuí. Pea ‘oku tau vālelei eni mo e ‘Otuá koe‘uhí ko hotau ‘Eiki ko Sīsū Kalaisí."
        },
        {
          "number": "2",
          "text": "Ko Sīsū Kalaisi pē na‘á ne fakaa‘u kitautolu ki he ‘ofa tu‘unga‘a ko eni ‘oku tau ‘i aí. Pea ‘ikai ngata ai, ka ‘oku tau toe fakatu‘amelie foki ki ha‘atau ‘inasi he lāngilangi ‘o e ‘Otuá."
        },
        {
          "number": "3",
          "text": "Pea na‘a mo e ngaahi faingata‘a ‘oku tau fekuki mo iá, ‘oku tau tali lelei. He ko e fua foki ‘o ‘etau fekukí, ko e fa‘a kātaki."
        },
        {
          "number": "4",
          "text": "Pea ko e fua ‘o e fa‘a kātakí, ko e mo‘ui ma‘uma‘uluta. Pea ko e fua ‘o e mo‘ui ma‘uma‘ulutá, ko e toe tupulaki ai pē ‘etau fakatu‘amelié."
        },
        {
          "number": "5",
          "text": "Pea ko ‘etau fakatu‘amelié foki, ‘oku kau ai mo ‘etau ‘ilo pau ‘e ‘ikai tuku ‘e he ‘Otuá ke iku launoa ‘etau fononga ‘oku faí. He kuó ne ‘osi foaki mai ‘a e Laumālie Mā‘oni‘oní. Pea kuo fonu mahuohua ai hotau lotó he‘ene ‘ofá."
        },
        {
          "number": "6",
          "text": "Na‘e pekia ‘a Kalaisi ma‘atautolu ‘oku tau lolotonga ‘efihia he angahalá, mo e fakafili ki he ‘Otuá."
        },
        {
          "number": "7",
          "text": "Na‘a mo ha taha faitotonu, ‘e ‘ikai ke te fie mate kita ma‘ána. Pea a‘u ai pē ki ha taha ‘ofa, hei‘ilo pe te te fie mate kita ma‘ána."
        },
        {
          "number": "8",
          "text": "‘Osi angé ia, na‘e lolotonga pē ‘etau kei angahalá kuo pekia ‘a Kalaisi ma‘atautolu!"
        },
        {
          "number": "9",
          "text": "Pea ‘ikai ngata ai, ka ko e fakalelei ‘a e ‘Otuá mo kitautolu he pekia ‘a Kalaisí, kuo pau ke tau hao ai mei he houhau ‘o e ‘Otuá."
        },
        {
          "number": "10",
          "text": "Na‘e lolotonga pē ‘etau kei fili mo e ‘Otuá, kuó ne fakamelino kitautolu mo ia ‘i he pekia ‘a hono ‘Aló. Pea huanoa ha‘ane fakamo‘ui kitautolu koe‘uhi ko e mo‘ui ‘a hono ‘Aló. He kuo tau vālelei eni kitautolu mo e ‘Otuá."
        },
        {
          "number": "11",
          "text": "Pea ‘ikai ngata ai, ka ‘oku fiefia ‘etau mo‘uí, koe‘uhi ko ‘etau melino mo e ‘Otuá he ngāue na‘e fai ‘e hotau ‘Eikí ko Sīsū Kalaisí."
        },
        {
          "number": "12",
          "text": "Na‘e kamata ‘a e angahalá ‘i māmaní ko e ngāue ‘a e toko taha. Pea tupu mei he angahalá ‘a e maté. Pea kuo fai angahala ai ‘a e kakai kotoa pē, ‘o pau leva ke nau mate kotoa pē."
        },
        {
          "number": "13",
          "text": "Na‘e te‘eki ai ke tuku mai ‘a e Laó, kuo ‘osi ‘i māmani pē ‘a e angahalá ia. Ka na‘e ‘ikai ke ‘eke ki he kakaí ‘enau angahalá, ko e te‘eki ai ke tuku mai ‘a e Laó."
        },
        {
          "number": "14",
          "text": "Ka na‘e kei pule fakaleveleva ‘a e maté he kakai kotoa pē meia ‘ātama ‘o a‘u kia Mōsese, pea kau ai pē mo kitautolu na‘e ‘ikai ke talangata‘a ki ha fekau tonu ‘a e ‘Otuá, ‘o hangē ko ia na‘e fai ‘e ‘ātamá. ‘Oku hangē ‘a ‘ātama ia ko ha fakatātā ‘o Kalaisi ki muí ni."
        },
        {
          "number": "15-16",
          "text": "Ka ‘oku faikehekehe ‘aupito ‘a e talangata‘a ‘a e toko tahá pea mo e ‘ofa ‘a e ‘Otuá. He ko e talangata‘a ‘a e toko taha, ‘oku fai ai ‘a e tautea mate. Ka ko e ‘ofa ‘a e ‘Otuá, ‘oku lava ke vālelei ai mo ia ‘a kitautolu na‘a tau fai angahalá."
        },
        {
          "number": "17",
          "text": "Na‘e tupunga ‘a e pule fakaleveleva ‘a e maté ko e fai angahala ‘a e toko taha. Ka ‘oku kehe atu pē ‘a e me‘a kuo fai ‘e Sīsū Kalaisí. He ko e fakalelei ‘a e ‘Otuá mo kitautolu ‘ia Sīsū Kalaisí, kae lava ke tau mo‘ui mo kaungā pule mo ia."
        },
        {
          "number": "18",
          "text": "Na‘e tō mai ‘a e houhau ‘o e ‘Otuá ki he kakai kotoa pē koe‘uhi ko e fai angahala ‘a e toko taha. Ka kuo ‘ai ‘e he ‘Otuá ke tau vālelei mo ia mo ma‘u ‘a e mo‘uí koe‘uhí ko e ngāue mahu‘inga kuo fai ‘e ha toko taha."
        },
        {
          "number": "19",
          "text": "Ko e talangata‘a ‘a e tangata ‘e toko tahá, na‘e hoko ai ‘a e kakai kotoa pē ko e angahala. Kae talangofua ‘a e toko taha, ‘a Kalaisi, pea vālelei ai mo e ‘Otuá ‘a e kakai tokolahi."
        },
        {
          "number": "20",
          "text": "Ko e ‘uhinga hono tuku mai ‘e he ‘Otuá ‘a e Laó, koe‘uhí kae mahino lelei ai ki māmani ‘a e ivi ‘o e angahalá. Pea neongo na‘e hoko ‘a e Laó ko e me‘a ke toe fakautuutu ange ai ‘a e angahala, kae fakafeta‘i he na‘e toe fakautuutu ai pē mo e ‘alo‘ofa mai ‘a e ‘Otuá."
        },
        {
          "number": "21",
          "text": "Na‘e pule ‘a e angahalá koe‘uhí ko e hoko mai ai ‘a e maté. Ka kuo fakaleveleva eni e ‘ofa ‘a e ‘Otuá. He na‘e hoko mai ai ‘a e faingamālie ke tau vālelei mo e ‘Otuá. Pea ko ‘etau vālelei mo iá, ko ‘etau ma‘u ia ‘a e mo‘ui ta‘e ngatá, koe‘uhí ko hotau ‘Eiki ko Sīsū Kalaisí."
        }
      ],
      "6": [
        {
          "number": "1",
          "text": "Ko e hā leva ha‘atau lau? Te tau ‘ai koā ke lahi ange ‘etau fai angahalá kae toe fakautuutu ange ai ‘a e ‘ofa mai ‘a e ‘Otuá?"
        },
        {
          "number": "2",
          "text": "‘Ikai ‘aupito! He kuo tau ‘osi ongonoa kitautolu ki he angahalá. Pea ko e ‘ai ke tau toe mo‘ui ‘aki iá ke tau fēfē ai?"
        },
        {
          "number": "3",
          "text": "‘Ai ke mahino eni kiate kimoutolu, ko ‘etau kau mo Sīsū Kalaisi ‘i hotau papitaisó, ko ‘etau kau ai pē ia mo Sīsū Kalaisi ‘i he‘ene pekiá."
        },
        {
          "number": "4",
          "text": "He ko hotau papitaisó, ko ‘etau mate fakataha ia mo Kalaisi mo hotau tanu fakataha mo ia. Ko e ‘uhinga ‘o hotau papitaisó, ka tau mo‘ui‘aki ha mo‘ui fo‘ou, ‘o hangē pē ko e fokotu‘u ‘o Kalaisi mei he maté ki ha mo‘ui fo‘ou, ‘aki ‘a e ivi māfimafi ‘o e ‘Otua ko e Tamaí."
        },
        {
          "number": "5",
          "text": "He na‘e fou ‘a Kalaisi he maté pea toki a‘u ai ki he mo‘uí. Pea kuo pau ke tau mate fakataha mo Kalaisi he papitaisó kae lava ke fokotu‘u kitautolu ke tau mo‘ui."
        },
        {
          "number": "6",
          "text": "‘Oku ‘ikai puli ia. Ko hotau motua‘i tangatá, na‘e tukifa‘o fakataha mo Kalaisi ki he kolosí, kae fakangata ‘a e pōpula hotau sino angahala‘iá ki he angahalá."
        },
        {
          "number": "7",
          "text": "He tala‘ehaí ‘oku kei angi holo ‘e he angahalá ha taha kuo ‘osi mate."
        },
        {
          "number": "8",
          "text": "Ko hono mo‘oní, kuo tau ‘osi mate fakataha mo Kalaisi. Pea kuo pau ke tau mo‘ui fakataha mo ia."
        },
        {
          "number": "9",
          "text": "‘Oku ‘ikai foki ha ivi ‘o e maté ia kia Kalaisi. He na‘á ne mate, ka na‘e fokotu‘u ia ke mo‘ui, pea he‘ikai te ne toe mate."
        },
        {
          "number": "10",
          "text": "Ko e mate ‘a Kalaisí, ko ‘ene mate tā tu‘o taha pē koe‘uhí ko e angahalá. Ka kuó ne mo‘ui. Pea ko ‘ene mo‘ui ‘oku lolotonga faí, ko ‘ene mo‘ui ma‘á e ‘Otuá."
        },
        {
          "number": "11",
          "text": "Kuo pau ke mou lau kimoutolu ko e kakai kuo ‘osi mate pehē, ‘o ‘ikai ha toe ivi ‘o e angahalá kiate kimoutolu, ka ko e kakai kuo mo‘ui ma‘á e ‘Otuá koe‘uhí ko Sīsū Kalaisi."
        },
        {
          "number": "12",
          "text": "Vakai na‘a toe fa‘iteliha ‘a e angahalá ‘i homou kakanó. ‘Oua te mou toe fakatopono ‘a e ngaahi holi ‘a homou kakanó. He ko e kakanó, ‘e faifai pē ‘o ‘auha."
        },
        {
          "number": "13",
          "text": "‘Oua te mou tuku ange ke ngāue‘aki hamou kupu ‘e taha ‘i ha fa‘ahinga feinga ‘oku ta‘e fe‘unga. Ka mou foaki kimoutolu ki he ‘Otuá ke ngali ko e kakai na‘e mate ka kuo fakamo‘ui. Tuku ange kotoa ki he ‘Otuá homou ngaahi kupú ke ne fai ‘aki ha ngāue ‘oku ‘aonga."
        },
        {
          "number": "14",
          "text": "‘Oua ‘e toe pule ‘a e angahalá ‘i homou kakanó. He na‘e fakanofonofo ‘aki kimoutolu e ‘ofa tu‘unga‘a ‘a e ‘Otuá, ‘o ‘ikai ko e Laó."
        },
        {
          "number": "15",
          "text": "‘I he‘ene peheé leva, Ko e hā ‘etau me‘a ‘e faí? Te tau hanganaki fai angahala ai pē, he ‘oku ‘ikai, tokua, ko e Laó ‘oku tau mo‘ui aí, ka ko e ‘ofa ‘a e ‘Otuá? ‘Ikai ‘aupito!"
        },
        {
          "number": "16",
          "text": "Kuo te‘eki ai koā ke mou ‘ilo ko ‘ete loto ke pōpula ‘aki kita ‘e ha taha, ko e ‘ikai ia ke toe fai hato loto? Mou fili angé. ‘E pōpula ‘aki kimoutolu ‘e he angahalá ke mou mate ai? Pe ‘e pōpula ‘aki kimoutolu ‘e he ‘Otuá ke mou vālelei ai mo ia?"
        },
        {
          "number": "17",
          "text": "‘I he kuo hilí na‘e pōpula ‘aki kimoutolu ‘e he angahalá. Kae fakafeta‘i ki he ‘Otuá, he kuo mou tui mo‘oni eni ki he ngaahi fakahinohino na‘e fai kiate kimoutolú."
        },
        {
          "number": "18",
          "text": "Kuo fakangata hono pōpula ‘aki kimoutolu ki he fai angahalá. Pea talu pē mei ai mo e pōpula ‘aki kimoutolu ki he faitotonú."
        },
        {
          "number": "19",
          "text": "Ko ‘eku ‘ai fakatātā peheé, hei‘ilo na‘a mahino ange ai kiate kimoutolu ‘eku fakakaukaú. Na‘a mou loto he kuo hilí ke pōpula ki he ngaahi feinga ta‘e fe‘unga mo fakalielia. Mou loto ā eni ke pōpula ki ha ngaahi feinga ‘oku ma‘a mo mā‘oni‘oni."
        },
        {
          "number": "20",
          "text": "Na‘a mou kei pōpula ki he angahalá, pea mou tau‘atāina ai pē mei he pule ‘a e totonú."
        },
        {
          "number": "21",
          "text": "Ka ko e hā ho‘omou me‘a na‘e ma‘u aí? ‘Ikai kuo mou mā he toe manatu ki aí? He ko hono iku‘angá pē ko e mate."
        },
        {
          "number": "22",
          "text": "Ka na‘e fakangata ho‘omou pōpula ki he fai angahalá. Pea talu ai ho‘omou pōpula ki he ‘Otuá. Kuo hoa ai ho‘omou mo‘uí mo e finangalo ‘o e ‘Otuá. Pea ko hono iku‘angá ko e mo‘ui ta‘e ngata."
        },
        {
          "number": "23",
          "text": "He ‘oku ‘i ai ‘a e ‘inasi ‘o ha taha ‘oku pōpula ki he fai angahalá, ko e mate. Ka ko e ‘Otuá ia, ‘oku ‘i ai ‘ene me‘a‘ofa ‘oku fie ‘omi ma‘atautolu, ko e mo‘ui ta‘e ngata. Pea ‘oku tu‘unga ia ‘i hotau ‘Eikí ko Sīsū Kalaisí."
        }
      ],
      "7": [
        {
          "number": "1",
          "text": "Kāinga, kuo ‘osi mahino lelei kiate kimoutolu ‘a e Laó. Ko hono mafai kia kitá, ‘e ngata pē ia ‘i ha‘ate mate."
        },
        {
          "number": "2-3",
          "text": "Ka u fakatātā ‘aki ‘a e nofo malí. Ko e tu‘utu‘uni ‘a e Laó, ke nofo pē ‘a e fefine malí ko e uaifi ‘o hono husepānití ‘o a‘u ki he mate ‘a hono husepānití. Ka ko ‘ene mate pē ‘a e husepānití, ko ‘ene ‘atā ia ‘a e fefiné ke toe mali. Ka nonofo ‘a e fefiné mo ha toe tangata ‘i he kei mo‘ui hono husepānití, ko e tono ia."
        },
        {
          "number": "4",
          "text": "Ko homou ‘ātungá pē ia, kāinga. He ko e kupu kimoutolu he sino ‘o Kalaisí, ‘o ‘ikai ai ha toe ivi ‘o e Laó kiate kimoutolu. Pea kuo mou tau‘atāina ke nofo fakataha mo Kalaisi, ‘a ē na‘e fokotu‘u mei he maté, koe‘uhí ka ne mo‘ui ma‘á e ‘Otuá."
        },
        {
          "number": "5",
          "text": "Talu ‘etau kei fai mai ‘a e tō‘onga mo‘ui na‘a tau tutupu mo iá mo ‘etau fai angahala koe‘uhi ko e kakaha ‘a e ngaahi holi ‘a hotau kakanó. Na‘e kau ai pē mo e Laó hono tafunaki ‘a e ngaahi holi ko iá. Pea ko hono iku‘angá pē ko e mate."
        },
        {
          "number": "6",
          "text": "Kuo ‘osi fakatau‘atāina kitautolu mei he Laó. He kuo tau mate kitautolu ki ai, pea ‘oku ‘ikai hano toe ivi ‘o‘ona ia kiate kitautolu. ‘Oku ‘ikai te tau toe fai ‘a e ngāue ‘a e ‘Otuá ‘i he fakaongoongo ki ha lao na‘e tohi. Ko e founga motu‘á ia. Ka ko e founga fo‘oú, ko ‘etau fai ‘ene ngāué ‘i he fakaongoongo ki he Laumālie ‘o e ‘Otuá."
        },
        {
          "number": "7",
          "text": "Toka ange ha taha ‘iate kimoutolu te ne pehē mai, “Tā ‘oku angahala pē mo e Laó.” Tuku ia! He na‘e ‘ikai foki ke mei mahino kia kita ‘a e angahalá, ‘o ka ne ‘ikai ‘a e Laó. Hangē ko ‘ení. Na‘e ‘ikai ke mei mahino kia kita ‘a e mānumanú, ka ko e fekau he Laó ke ‘oua te te fai peheé."
        },
        {
          "number": "8",
          "text": "Na‘e me‘angāue ‘aki ‘a e fekau ko iá ‘e he angahalá ke langa‘i ha ngaahi holi kehekehe ‘i hoto lotó. Na‘e mei tamatemate ai pē ‘a e angahalá ia ‘i hoto lotó, ‘o ka ne ‘ikai ko e ngāue ‘a e Laó."
        },
        {
          "number": "9",
          "text": "‘I he te‘eki ke te ‘ilo ‘a e Laó, na‘á te kei mo‘ui pē. Ka ko e tuai pē ‘ene mahino kia kita ‘a e fekau ke ‘oua ‘e mānumanú, pea mo‘ui hake ai pē ‘i hoto lotó ‘a e angahalá."
        },
        {
          "number": "10",
          "text": "Kae mate hifo hoto laumālié ia. Na‘e ‘omi ‘a e fekau ko iá ke tau mo‘ui ai. Ka na‘a tau mate ai kitautolu."
        },
        {
          "number": "11",
          "text": "Na‘e hoko pē ‘a e fekau ke ‘oua te tau mānumanú ko e me‘a ke tau hē ai ‘o mate, koe‘uhi ko e ngāue ‘a e angahala ‘oku toitoi ‘i hotau lotó."
        },
        {
          "number": "12",
          "text": "Ka ko e Laó ‘iate ia pē, pea ko e ngaahi fekaú, ‘oku mā‘oni‘oni mo tonu mo ‘aonga."
        },
        {
          "number": "13",
          "text": "Toka ange ha taha ‘iate kimoutolu te ne pehē mai, “Tā ko ‘etau maté ko e ngāue ‘a e fu‘u me‘a mā‘oni‘oni. Tuku ia! ‘Oku ‘ikai ko ‘etau maté ko e ngāue ‘a ha me‘a ‘oku mā‘oni‘oni, ka ko e ngāue‘aki ‘e he angahalá ‘a e me‘a ‘oku mā‘oni‘oni. Vakai ange ā ki he kovi faufau ‘a e angahalá!"
        },
        {
          "number": "14",
          "text": "Ko e Laó foki ‘oku fakalaumālie. Ka ko kitautolú ia, ko e koto kakano. Pea ‘ai aí mo e mātu‘aki angi holo kitautolu ‘e he angahalá, ‘o hangē ha kakai kuo ‘osi fakatau pōpulá."
        },
        {
          "number": "15",
          "text": "‘Oku ‘ilonga pē ia he anga hotau lotó. Lolotonga pē ‘ene mahino ‘a e me‘a ke te faí, kuó te fai ‘e kita ‘a e me‘a kehe. Pea lolotonga pē ‘ete fehi‘a ha me‘a, kuó te fai pē ‘a e me‘a ko iá."
        },
        {
          "number": "16",
          "text": "‘Okú te fakamo‘oni‘i pē ‘e kita ‘a e lelei ‘a e Laó, he ‘oku ‘ikai ke te lelei‘ia he‘ete me‘a ‘oku faí."
        },
        {
          "number": "17",
          "text": "‘I he‘ene peheé leva, tā ‘oku ‘ikai ko kita tonu ‘oku tupu mei ai ‘a e kovi ‘okú te faí, ka ko e angahala ‘oku nofo ‘i hoto lotó."
        },
        {
          "number": "18",
          "text": "‘Oku tau ‘ilo pē ‘oku ‘ikai ke nofo ha lelei ‘i hotau kakanó. He ‘oku tau fie failelei, ka ‘oku ‘ikai te tau lava."
        },
        {
          "number": "19",
          "text": "‘Oku tau fie faitotonu, ka tau faihala pē."
        },
        {
          "number": "20",
          "text": "Pea kapau ā ‘oku ‘ikai te tau fai ‘a e me‘a ‘oku tau ‘ilo ‘oku leleí, pea tā ‘oku ‘ikai ke tupu ‘a e kovi ‘oku tau fai meiate kitautolu. Ka ‘oku tupu ia mei he angahala ‘oku nofo ‘i hotau kakanó."
        },
        {
          "number": "21-23",
          "text": "‘Oku tau sio leva, tā ‘oku ‘i ai ‘a e lao hotau kakanó. Pea ko eni ia ‘a e lao ko iá, Ko ‘eku fie fai ha lelei, ka u fai ‘e au ‘a e kovi. Ko e lao ko ení ‘oku fepaki mo e Lao ‘a e ‘Otuá. He ‘oku ou mātu‘aki mahu‘inga‘ia he Lao ‘a e ‘Otuá, ka ‘oku fa‘iteliha ‘a e angahalá ‘iate au ko e ngāue ‘a e lao ko eni ‘o e kakanó."
        },
        {
          "number": "24",
          "text": "Faka‘ofa mo‘oni ko au. Ko hai te ne vete ange au mei he sino ko ení? He ko e sino ia te u mate ai."
        },
        {
          "number": "25",
          "text": "Fakafeta‘i ki he ‘Otuá hono vete ange ‘e Sīsū Kalaisi! ‘Io, ‘oku fie fakaongoongo hoku ‘atamaí ki he Lao ‘a e ‘Otuá, ka ‘oku ongongofua hoku kakanó ki he lao ‘o e angahalá."
        }
      ],
      "8": [
        {
          "number": "1",
          "text": "Ko kimoutolu ‘oku kau mo Sīsū Kalaisí, te mou hao ‘aupito he tautea."
        },
        {
          "number": "2",
          "text": "Kuo ‘oatu ma‘amoutolu ‘e he Laumālie Mā‘oni‘oní ‘a e mo‘ui ‘oku tu‘unga ‘ia Kalaisi Sīsuú. Kuo mou ‘ata‘atā ai mei he angahalá mo e maté."
        },
        {
          "number": "3",
          "text": "‘E ‘ikai lava ia he Lao ‘a Mōsesé, he ‘oku fu‘u mālohi ‘a e holi ‘a hotau kakanó. Ko e me‘a pē kuo mou ‘ata‘atā ai mei he angahalá mo e maté, ko e hanga ‘e he ‘Otuá ‘o fekau mai hono ‘Aló ki māmani ‘aki ha sino na‘e tatau pē mo hotau sino angahala‘iá, ke hoko ko e fakamolemole‘anga ‘o ‘etau ngaahi angahalá. Na‘e fakaka‘anga ‘e he ‘Otuá ‘a e angahalá ‘i he kakano ‘o Kalaisí."
        },
        {
          "number": "4",
          "text": "Ko e fai pehē ‘a e ‘Otuá, koe‘uhí ke tau lava ‘o tuku ai ‘etau fakatuituia hotau kakanó ka tau fakakakato ‘a e Laó ‘i he‘etau talangofua ki he Laumālié."
        },
        {
          "number": "5",
          "text": "Ko e kakai ‘oku nau fakatuituia honau kakanó, ‘oku nau fiema‘u pē ‘a e me‘a ma‘a honau sinó. Ka ko e kakai ‘oku nau fakaongoongo ki he Laumālié, ‘oku nau fiema‘u ‘a e me‘a ma‘a honau laumālié."
        },
        {
          "number": "6",
          "text": "Ko e pule ‘a e kakanó, ko e maté ia. Ka ko e pule ‘a e Laumālié, ko e mo‘uí ia mo e fiemālié."
        },
        {
          "number": "7",
          "text": "Ko e ngaahi holi ‘a hotau kakanó ko e koto fakafili ki he ‘Otuá. He ko e koto ongongata‘a ki he Lao ‘a e ‘Otuá. Pea ‘e ‘ikai teitei lava ke toho ‘a e ngaahi holi ‘a hotau kakanó ke hoa pe taau mo e Lao ‘a e ‘Otuá."
        },
        {
          "number": "8",
          "text": "‘E ‘ikai pē faifai angé pea hoa mo e finangalo ‘o e ‘Otuá ha me‘a ‘e fai ‘e ha taha ‘okú ne fakatuituia hono kakanó."
        },
        {
          "number": "9",
          "text": "Ka ‘oku ‘ikai foki te mou toe kau kimoutolu he fa‘ahinga kakai ‘oku nau fakatuituia honau kakanó. Kuo mou ‘osi kau kimoutolu he fa‘ahinga ‘oku nau fakaongoongo ki he Laumālié, ‘o kapau ‘oku nofo ‘a e Laumālié ‘o e ‘Otuá‘i homou lotó. ‘Ilonga ha taha ‘oku ‘ikai ke ne ma’u ‘a e Laumālie ‘o Kalaisi, ‘oku ‘ikai kau mo ia."
        },
        {
          "number": "10",
          "text": "Ka kuo ‘osi nofo ‘a Kalaisi ‘i homou lotó. Pea neongo ‘e mate homou sinó ko e ngāue ‘a e angahalá, ka kuo mou mo‘ui koe‘uhi ko e fakalelei ‘a e ‘Otuá mo kimoutolú."
        },
        {
          "number": "11",
          "text": "Kapau ‘oku nofo ‘i homou loto ‘a e Laumālie ‘o ia na’á ne fokotu’u ‘a Kalaisi me i he pekia, ‘e foaki mo’ui foki ki homou sino maté ni, ‘e ia na’á ne fokotu’u ‘a Kalaisi."
        },
        {
          "number": "12",
          "text": "Kāinga, ‘oua te mou mo‘ui ‘aki pē e fakatopono ‘a e ngaahi holi ‘a homou kakanó."
        },
        {
          "number": "13",
          "text": "Kapau te mou mo‘ui ‘aki ‘a e fa‘ahinga mo‘ui ko iá, te mou mate. Ka ‘o ka moú ka ta‘ofi ‘a e ngaahi holi ‘a homou kakanó ‘i ha tokoni atu ‘a e Laumālie ‘o e ‘Otuá, te mou mo‘ui ai."
        },
        {
          "number": "14",
          "text": "He ko kinautolu ‘oku fai honau tatakí ‘e he Laumālie ‘o e ‘Otuá, ko e fānau kinautolu ‘a e ‘Otuá."
        },
        {
          "number": "15",
          "text": "Na‘e ‘ikai ke mou ma’u ha laumālie fakapopula ke mou nofo manavahe ai; ka na’a mou ma’u ha laumālie fakafanau-ohi ‘a ē ‘oku tau kalanga ai kiate ia ‘o pehē, “‘Ala Tamai!”"
        },
        {
          "number": "16",
          "text": "‘Oku tau ‘ilo pau ko e fānau kitautolu ‘a e ‘Otuá. He ‘oku ‘ikai ngata pē he fakamo‘oni ki ai ‘a hotau laumālié, ka ‘oku toe fakamo‘oni ki ai ‘a e Laumālie ‘o e ‘Otuá."
        },
        {
          "number": "17",
          "text": "‘Io, ko ‘ene fānau kitautolu. Pea kapau ko ‘ene fanau, pea tā ko e fanau-hoko foki, ko e fanau-hoko ‘o e ‘Otuá, ‘o kaungafanau-hoko mo Kalaisi ‘o kapau ‘oku tau kaungamamahi mo ia, te tau kau foki mo ia ‘i hono fakalāngilāngi’í."
        },
        {
          "number": "18",
          "text": "‘Oku ou pehē, ko e ngaahi mamahi ‘oku tau lolotonga mo‘ua aí, ko e me‘a si‘i pē ia ki he fu‘u lāngilangi ‘oku teuteu ma‘atautolu ‘e he ‘Otuá."
        },
        {
          "number": "19",
          "text": "Pea ‘oku faka‘amu ‘a e me‘a kotoa pē he lalo la‘aá ke fei mo a‘u ki he ‘aho ‘e fakahaá’i ai ‘e he ‘Otuá ‘a ‘ene fānaú."
        },
        {
          "number": "20-21",
          "text": "Kuo hēhētu‘u ‘a e me‘a kotoa na‘e fakatupú. Pea ko ‘ene peheé, ko e finangalo ia ‘o e ‘Otuá. Ka ‘oku ‘i ai ‘a e fakatu‘amelie. He vete ‘e he ‘Otuá ‘a e me‘a kotoa kuo fakatupú mei he pōpula ki he ‘auhá ke kau he tau‘atāina fakalangi e fānau ‘a e ‘Otuá."
        },
        {
          "number": "22",
          "text": "He kuo fetō‘eaki mo felāngaaki, ‘a e me‘a kotoa he lalo la‘aá, ‘o hangē ha langaá, ‘o a‘u mai pē ki he ‘ahó ni."
        },
        {
          "number": "23",
          "text": "‘Oku fetō‘eaki hotau lotó foki, he ‘oku tau kei tatali ke fakahoko hotau ohí, ‘a ia ko e vete ange kakato hotau sinó mei he ‘auhá. He kuo fakahā mai ‘e he Laumālié kuo tau ‘osi hoko kitautolu ko e fānau ‘a e ‘Otuá."
        },
        {
          "number": "24",
          "text": "Na‘e tupunga foki hono fakahaofi kitautolú ko ‘etau fakatu‘amelié. Mo‘oni pē kuo tau ‘osi ma‘u ‘e kitautolu ‘a e mo‘uí, pea ‘oku ‘ikai ke toe fai ha fakatu‘amelie ki ha me‘a kuo ‘osi hoko."
        },
        {
          "number": "25",
          "text": "Ka ‘oku ‘i ai pē ‘a e me‘a ‘oku kei toe ke tau a‘u ki ai. Pea te tau fakatu‘amelie ai pē ki he me‘a ko iá, mo fa‘a kātaki, kae ‘oua kuo tau a‘u ki ai."
        },
        {
          "number": "26",
          "text": "‘Oku ‘i ai foki mo hotau ngaahi vaivai‘anga. Ka ‘oku tokoni‘i ai kitautolu ‘e he Laumālié. Hangē ko ení. Lolotonga ‘ete fifili pe ‘e anga fēfē ‘ete hūfia ha me‘a, kuo hūfia ia ‘iate kita ‘e he Laumālié, ‘o ongo ‘aupito ‘ene lave maí, pea ‘oku ‘ikai ha lea fe‘unga ke fakamatala‘i ‘aki."
        },
        {
          "number": "27",
          "text": "Ka ‘oku ‘afio‘i lelei ‘e he ‘Otuá ‘a e me‘a ‘oku tokanga ki ai ‘a e Laumālié. He ‘oku ‘ikai puli ki he ‘Otuá ha me‘a ‘e taha he loto ‘o e tangatá. Pea ko e finangalo ‘o e ‘Otuá ke hūfia ‘e he Laumālié ‘a hono kakaí."
        },
        {
          "number": "28",
          "text": "Ko e me‘a kotoa ‘e fetaulaki mo ha taha ‘oku ‘ofa ki he ‘Otuá, ‘oku kau ia ki hono langa hake ‘e he ‘Otuá ‘a e mo‘ui ‘a e toko taha ko iá. He ko e kakai ‘oku ‘ofa ki he ‘Otuá, na‘e ui kinautolu ‘e he ‘Otuá ke nau fai ‘a e ngāue ‘okú ne finangalo ke faí."
        },
        {
          "number": "29",
          "text": "Talu mei mu‘a mo e ‘afio‘i ‘e he ‘Otuá ‘a e fa‘ahinga te ne uí. Pea kuo talu mei mu‘a mo ‘ene finangalo ke hangē ‘enau mo‘uí ko e mo‘ui ‘a hono ‘Aló tonu. He kuo talu pē mei mu‘a mo ‘ene finangalo ke hoko hono ‘Aló ko e lahi ‘i ha fānau tokolahi."
        },
        {
          "number": "30",
          "text": "‘Io, ko e fa‘ahinga na‘e tokanga‘i ‘e he ‘Otuá mei mu‘á, na‘á ne uí. Pea ko e fa‘ahinga na‘á ne uí, na‘e fakalelei mo kinautolu. Pea ko e fa’ahinga na’e fakalelei mo kinautolú, na’á ne tuku ke nau ‘inasi ‘i hono lāngilangí."
        },
        {
          "number": "31",
          "text": "Ko e hā leva ha‘atau lau ki he ngaahi me‘á ni? ‘E ‘ikai hala ha‘atau pehē, “Tā he‘ikai tu‘u mai ha loto ia kiate kitautolu.”"
        },
        {
          "number": "32",
          "text": "Na‘e ‘ikai ta‘ofi meiate kitautolu ‘e he ‘Otuá hono ‘Alo ‘o‘oná. Ko e hā leva ha toe me‘a ‘e ta‘ofi ‘e he ‘Otuá meiate kitautolu?"
        },
        {
          "number": "33",
          "text": "Pea ko hai ‘e tui ki ha taha te ne tala mai kuo te‘eki ke vālelei mo e ‘Otuá ‘a e kakai kuó ne filí? He ko e ‘Otuá tonu pē kuó ne fakahā mai ‘enau vālelei mo iá."
        },
        {
          "number": "34",
          "text": "Ko hai leva te ne lava ‘o fakahalaia‘i kitautolú? ‘Oku hala ha taha! Ko hono mo‘oní, ‘oku lolotonga faí ni hotau hūfia ‘e Kalaisi ki he ‘Otuá ‘i langi. He na‘e pekia ‘a Kalaisi, kae toe fokotu‘u ia ke mo‘ui. Pea kuó ne ‘i he to‘omata‘u ‘o e ‘Otuá."
        },
        {
          "number": "35",
          "text": "Ko e hā ha me‘a ‘e faifai pea motu ai ‘a e ‘ofa ‘a Kalaisi ‘iate kitautolú? Ha faingata‘a koā? Ha mamahi? Ha fakaaoao ‘e fai mai? Ha fiekaia? Ha honge? Ha tēlefua? Ha fakatu‘utāmaki ‘e hoko kia kita? Ha mole ‘ete mo‘uí?"
        },
        {
          "number": "36",
          "text": "‘Ikai! He ‘oku mo‘oni pē ‘a e lau ‘a e Folofolá,"
        },
        {
          "number": "37",
          "text": "Ka kuo tau ikuna noa ‘a e ngaahi me‘á ni kotoa koe‘uhí ko e ‘ofa ‘a Kalaisi ‘iate kitautolú."
        },
        {
          "number": "38-39",
          "text": "‘Oku ou tui mo’oni, ‘oku ‘ikai ha momo’i me’a ‘e taha te ne lava ke motuhi kitautolu mei he ‘ofa ‘a e ‘Otuá ‘a ia ‘oku ‘i hotau ‘Eiki ko Sīsū Kalaisi, pē te tau mo’ui atu pe te tau mate, pe ‘e feinga mai ha ‘angelo pe ko ha tevolo, pe ko ha me’a ‘i he lolotongá ni pe ko e kaha’ú, pe ko ha ivi he lalo la’aaá ni, pe ko lolofonuá. ‘Ikai! ‘Oku ‘ikai ‘aupito ha momo’i me’a ‘e taha."
        }
      ],
      "9": [
        {
          "number": "1",
          "text": "‘Oku ou lea mo‘oni au ‘ia Kalaisi, ‘oku ‘ikai te u loi, pea ‘oku tau‘atāina hoku konisēnisí ‘i he Laumālie Mā‘oni‘oní ‘i he‘eku pehē atu"
        },
        {
          "number": "2",
          "text": "‘oku mafasia lahi mo hoha‘a hoku lotó"
        },
        {
          "number": "3",
          "text": "koe‘uhí ko e kakai na‘á ku tupu aí, ‘a e kakai Siú. Ka ‘iloange kuo fakamala‘ia‘i au, pe fakamāvae au mo Kalaisi koe‘uhí kae ma‘u hanau faingamālie, te u sai‘ia ai pē au. Kehe pē ke nau hao."
        },
        {
          "number": "4",
          "text": "He ko e kakai ‘Isileli kinautolu; ko e fānau na‘á ne ohí, na‘e fakahā ange kiate kinautolu hono ngeia, na‘á ne alea pau mo kinautolú, na‘á ne fakakoloa‘i ‘aki ‘ene Laó, mo e lotu kiate ia, mo ‘ene ngaahi tala‘ofá."
        },
        {
          "number": "5",
          "text": "Ko e makapuna kinautolu ‘o e kakai ‘iloa. Ko kinautolu na‘e tupu ai ‘a e Kalaisí. Pea ‘oku taau mo e kakai kotoa pē ke fakamālō ma‘u pē ki he ‘Otuá. He ko ia ‘okú ne pule‘i ‘a e me‘a kotoa pē. ‘Ēmeni."
        },
        {
          "number": "6",
          "text": "Kuo te‘eki ai ke iku noa e folofola ‘a e ‘Otuá. He ‘oku ‘ikai ko e kakai ‘Isileli kotoa ‘a kinautolu kuo tupu meia ‘Isilelí."
        },
        {
          "number": "7",
          "text": "Pea na’e ‘ikai lau ko e hako ‘o ‘Epalahame ‘a ‘ene fanaú kotoa. He na‘e pehē ange ‘e he ‘Otuá kia ‘Epalahame, “Ko e hako pē ‘o ‘Aisaké ‘e lau ko ho‘o fānaú.”"
        },
        {
          "number": "8",
          "text": "‘A ia ‘oku ‘ikai ko e fānau ‘a e ‘Otuá e fānau ‘oku fanau‘i fakasino maí, ka ko e fānau pē ‘oku fanau‘i mai he tala‘ofa ‘a e ‘Otuá. He na‘e ‘uhinga pē kia ‘Aisake ‘a e pehē ange ‘e he ‘Eikí kia Sela,"
        },
        {
          "number": "9",
          "text": "“Ko ‘ene peheni pē he ta‘u kaha‘ú kuo fā‘ele‘i ha‘o tama tangata.”"
        },
        {
          "number": "10",
          "text": "Vakai na‘a ngalo ‘a e ongo māhanga ‘a ‘Aisake mo Lepeká."
        },
        {
          "number": "11-12",
          "text": "Na‘e te‘eki ai ke fā‘ele‘i kinaua, pe te na fai ha ‘ulungāanga lelei pe kovi, kuo fuoloa ‘a e fakahā ange ‘e he ‘Eikí kia Lepeka ‘e fakaongoongo ‘a e lahí ki he si‘í. Ko e fai pehē ‘a e ‘Eikí ke fakamahino ‘okú ne tau‘atāina he anga ‘o ‘ene filí. Pea ‘oku ‘ikai ke fakafalala ‘ene fili kakaí ‘i ha failelei pe ko ha faikovi ‘a ha taha."
        },
        {
          "number": "13",
          "text": "Ko e ‘uhinga ia ‘o e kupu‘i Folofola ko ē ‘oku fakahā mai ai e ‘ofa ‘a e ‘Otuá kia Sēkope kae fehi‘a kia ‘Isoá."
        },
        {
          "number": "14",
          "text": "Ko e hā leva ha‘atau lau? ‘Oku ngali filifilimānako nai ‘a e ‘Otuá? ‘Ikai!"
        },
        {
          "number": "15",
          "text": "He na‘e fakahā ange ‘e he ‘Otuá kia Mōsese te ne fa‘iteliha pē pe te ne ‘ofa ki ha taha pē ‘ikai."
        },
        {
          "number": "16",
          "text": "Vakai ange. ‘Oku ‘ikai ke fakafalala ‘a e fili kakai ‘a e ‘Otuá ‘i ha me‘a ‘oku tau loto ki ai, pe ko ha‘atau me‘a kuo fai. Ka ‘oku fakafalala ‘ata‘atā pē ki he‘ene ‘ofá."
        },
        {
          "number": "17",
          "text": "‘Oku ‘asi he Folofolá ‘a e pehē ange ‘e he ‘Eikí kia Felo, “Ko e ‘uhinga pē ‘o ‘eku tuku koe ke ke tu‘í, koe‘uhí ka u me‘angāue ‘aki ho‘o ongongata‘á ke hā ai hoku iví, mo hapai au ‘e he kakai kotoa pē ‘i māmani.”"
        },
        {
          "number": "18",
          "text": "He ‘oku fakafalala pē ‘a e fili kakai ‘a e ‘Otuá he me‘a ‘oku finangalo ia ki aí. ‘Okú ne fai manava‘ofa ki ha ni‘ihi, peá ne ‘ai ha ni‘ihi ke ongongata‘a."
        },
        {
          "number": "19",
          "text": "‘E ‘i ai nai ha taha ‘iate kimoutolu ‘e pehē mai, “Tā ‘oku tonu ā ke ‘oua ‘e fakahalaia‘i kitautolu ‘e he ‘Otuá. He ko ia pē ‘okú ne ‘ai kita ke te ongongata‘á”"
        },
        {
          "number": "20",
          "text": "Ko ‘eku tali eni ki aí, kāinga. Ko ho‘o fakafehufehu‘i ‘a e tu‘utu‘uni ‘a e ‘Otuá, he ko hai koe? ‘Anefē ia ha pehē atu ‘e ha ipu ki he toko taha ngaohi ipú, “Na‘á ke ‘ai au ke u fuo peheé ke hā?”"
        },
        {
          "number": "21",
          "text": "‘Ikai ‘oku fa‘iteliha pē ‘a e toko taha ngaohi ipú ki he‘ene ‘umeá? Kapau te ne pehē ke ngaohi ha ipu fuo lelei mo ha ipu fuo kovi ‘aki ‘ene ‘umeá, pea ko hai te ne ta‘ofi ia?"
        },
        {
          "number": "22",
          "text": "Na‘e finangalo ‘a e ‘Otuá ke fakahā hono houhaú mo hono māfimafí, ‘a ē ‘okú ne lava ‘o faka‘auha ‘aki ha kakai ‘oku taau ke faka‘auha. Ka na‘á ne kātaki‘i pē kimoutolu."
        },
        {
          "number": "23",
          "text": "Pea na‘e ‘ikai ngata pē ai ‘ene ‘ofá, ka ne toe fakahā mai foki mo hono lāngilangí. Ko hono lāngilangi ia na‘á ne fakakoloa ‘aki ‘a kitautolu kuó ne fai manava‘ofa ki aí, ‘a ia ko e fa‘ahinga ia ‘iate kitautolu kuó ne teu‘i ke ‘inasi he lāngilangi ko iá."
        },
        {
          "number": "24-25",
          "text": "He ko kitautolu pē ‘a e kakai kuó ne uí, ‘o tatau ai pē ‘a e Siú mo e mulí. Pea ko ia pē na‘e folofola ‘aki ‘e he ‘Otuá he tohi Hōseá,"
        },
        {
          "number": "26",
          "text": "Ko e toe folofola eni ‘e taha ‘a e ‘Otuá kiate kinautolu,"
        },
        {
          "number": "27",
          "text": "Pea ko e lau eni ‘a e palōfita ko ‘Aiseá ki he kakai ‘Isilelí,"
        },
        {
          "number": "28",
          "text": "‘E vavé ni pē mo pau ‘a hono fakahoko ‘e he ‘Eikí ‘i mamani ‘a e ngaahi me’a kuó ne ‘osi fakahā mai"
        },
        {
          "number": "29",
          "text": "Pea ko e lau mo eni ‘a ‘Aisea,"
        },
        {
          "number": "30",
          "text": "Ka ko e hā leva ‘a e ‘uhinga ‘o e ngaahi potu Folofola ko iá? Ko ‘eni pē. Na‘e tui ‘a e kakai na‘e ‘ikai ko e Siú, pea na‘e fakalelei ai ‘a e ‘Otuá mo kinautolu, ‘osi angé na‘e hala ‘atā ha‘anau feinga ke vālelei mo ia."
        },
        {
          "number": "31-32",
          "text": "Kae mamahi‘i Lao ‘a e kakai ‘Isilelí kae ‘ikai fakalelei ai ‘a e ‘Otuá mo kinautolu, koe‘uhí ko ‘enau feinga ke vālelei mo ia ‘i he‘enau mamahi‘i Laó, kae tuku ‘a e falala ki he ‘Otuá. Na‘e tūkia ‘a e kakai ‘Isilelí ‘i he maka ‘oku tūkia ai ‘a e tokolahi."
        },
        {
          "number": "33",
          "text": "Hangē ko e lau ‘a e Folofolá, “Mou vakai ange ki he maka ‘oku ou fokotu‘u ‘i Saioné. Ko e maka ia ‘e tūkia ai ha tokolahi ‘o tō ki lalo. Ka ‘e ‘ikai ha taha ‘e tui ki ai pea tō noa ai ‘ene ‘amanakí.”"
        }
      ],
      "10": [
        {
          "number": "1",
          "text": "Kāinga, ko e me‘a ‘oku lahi taha ‘eku faka‘amu mo lotu ki aí, ke fakahaofi ‘a e kakai ‘Isilelí."
        },
        {
          "number": "2",
          "text": "‘Oku mahino pē kiate au ‘enau ‘ofa ‘i he ‘Otuá."
        },
        {
          "number": "3",
          "text": "Kae pangó, he kuo te‘eki ai ke nau fakatokanga‘i ‘a e me‘a ‘oku lava ke vālelei ai ‘a e ‘Otuá mo ha taha. He ‘oku nau fai tūkuingata ke vālelei mo e ‘Otuá ‘aki ‘enau mamahi‘i ‘a e Laó. Pea ko e ‘uhinga ‘o ‘enau fai peheé ko e ‘ikai ke nau fie falala ki he ‘Otuá."
        },
        {
          "number": "4",
          "text": "He kuo ‘osi fakangata ‘e Kalaisi ‘a e pehē ke fakalelei mo e ‘Otuá ‘aki ‘a e mamahi‘i ‘o e Laó. Ko e fakalelei mo e ‘Otuá ‘oku fai ‘aki pē ‘ete tuí."
        },
        {
          "number": "5",
          "text": "Mo‘oni pē na‘e pehē ‘e Mōsese ‘e fakalelei ‘a e ‘Otuá mo ha taha te ne mamahi‘i ‘a e Laó. He na‘e hiki ‘e Mōsese ‘a e kupu‘i lea ko ení, “Kapau ‘okú ke fie mo‘ui, peá ke talangofua ki he fekau kotoa pē he Laó.”"
        },
        {
          "number": "6",
          "text": "Ka ‘oku ‘ikai ke kei faingata‘a pehē ‘a e fakalelei mo e ‘Otuá. Hangē ko e lau ‘a e Folofolá, “‘Oua te ke pehē, ‘Ko hai ‘e lava ‘o ‘alu hake ki langi ke ‘ohifo ‘a Kalaisi.’"
        },
        {
          "number": "7",
          "text": "Pe te ke pehē, ‘Ko hai ‘e lava ‘o ‘alu hifo ki he nofo‘anga‘o e kau maté ke ‘ohake ‘a Kalaisi?’”"
        },
        {
          "number": "8",
          "text": "Ko hono fakanounoú, ‘oku ‘ikai faingata‘a ke ke ma‘u ‘a e mo‘uí. He kuo ‘osi fakahā mai ‘e he ‘Otuá ‘a e me‘a te ke ma‘u aí. Kuó ke ‘osi lea ‘aki ‘e koe ‘a e me‘a ko iá, mo talaloto ‘aki. Ko e tuí. Pea ko ia pē ‘oku mau malanga‘akí."
        },
        {
          "number": "9",
          "text": "Pea kapau te ke pehē, “Ko e ‘Eikí ‘a Sīsū” mo ke tui mo‘oni ‘i ho lotó na‘e fokotu‘u ‘e he ‘Otuá ‘a Sīsū ke mo‘uí, pea te ke mo‘ui."
        },
        {
          "number": "10",
          "text": "Kapau te ke tui ki ai mo lea ‘aki ki he kakaí, ‘e fakalelei ai pē ‘a e ‘Otuá mo koe, pea te ke mo‘ui."
        },
        {
          "number": "11",
          "text": "Hangē ko e lau ‘a e Folofolá, ‘e ‘ikai iku launoa ‘a e ‘amanaki ‘a ha taha kuo tui ki he ‘Otuá,"
        },
        {
          "number": "12",
          "text": "‘o tatau ai pē pe ko e Siu pe ko e muli. He ko e ‘Otuá, ko e ‘Eiki ia ‘o e kakai kotoa pē. Ko e ‘Eiki ia ‘okú ne mātu‘aki fakakoloa‘i ha taha pē ‘e hanga hake kiate ia."
        },
        {
          "number": "13",
          "text": "Ko e lau eni ‘e taha ‘a e Folofolá ki ai,"
        },
        {
          "number": "14",
          "text": "Ka ‘e ui fēfē ki he ‘Eikí ‘a e kakai kuo te‘eki ai ke nau tuí? Pea ‘e tui fēfē ki he ‘Eikí ha kakai kuo te‘eki ai ke nau fanongo ki he Ongoongo Leleí? Pea ‘e fanongo fēfē ki he ongoongo-leleí ha kakai kuo te‘eki ai ke malanga‘i ange kiate kinautolu ‘a e ongoongo-leleí?"
        },
        {
          "number": "15",
          "text": "Pea ‘e malanga‘i fēfē ‘a e ongoongo-leleí ‘e ha kau malanga kuo te‘eki ai ke fekau ke nau ō atu? Hangē ko e lau ‘a e Folofolá,"
        },
        {
          "number": "16",
          "text": "Ka kuo te‘eki ke tui ‘a e kakai kotoa pē ki he ongoongo-leleí. Hangē ko e lau ‘a ‘Aiseá,"
        },
        {
          "number": "17",
          "text": "‘E ‘ikai faifai angé pea tui ha taha ‘o kapau kuo te‘eki ai ke ne fanongo ki he ongoongo-lelei ‘o Kalaisí."
        },
        {
          "number": "18",
          "text": "Ko ‘eku ‘uhingá koā, na‘e ‘ikai ke tui ‘a e kakai ‘Isilelí he na‘e te‘eki ai ke nau fanongo he ongoongo-leleí? ‘Ikai! He ko e lau ē ‘a e Folofolá,"
        },
        {
          "number": "19",
          "text": "‘Ai angé. ‘Oku mou pehē na‘e mahino ki ‘Isileli ‘a e ongoongo-leleí pe ‘ikai? Na‘e tali ‘e Mōsese ‘a e fehu‘i ko iá he‘ene fakahā mai ‘a e folofola ko eni ‘a e ‘Eikí,"
        },
        {
          "number": "20",
          "text": "Pea ‘oku ‘i ai ‘a e lave ki ai ‘a ‘Aisea ‘oku toe ongo ange,"
        },
        {
          "number": "21",
          "text": "Ka ko e lau eni ‘a ‘Aisea ‘o kau ki he kakai ‘Isilelí,"
        }
      ],
      "11": [
        {
          "number": "1",
          "text": "He kuo sītu‘a koā ‘a e ‘Otuá ki hono kakaí? ‘Ikai! Ko e ‘Isileli foki au. Ko e mokopuna au ‘o ‘Epalahame he matakali Penisimaní."
        },
        {
          "number": "2",
          "text": "Kuo te‘eki ‘aupito ke sītu‘a ‘a e ‘Otuá ki he kakai na‘á ne ‘uluaki filí. Fakafoki ho‘omou manatú ki he talanoa he Folofolá ki he lāunga ‘a ‘Ilaisiā ki he ‘Otuá ‘i he anga ‘o e kakai ‘Isilelí."
        },
        {
          "number": "3",
          "text": "Na‘e pehē ‘e ‘Ilaisiā, “‘Eiki, kuo nau tāmate‘i ho‘o kau palōfitá mo faka‘auha ‘a e ngaahi fai‘anga feilaulau na‘e fai ai ‘a e lotu kiate koé. Pea ko au pē ‘oku kei toé. Pea kuo nau feinga eni ke tāmate‘i au.”"
        },
        {
          "number": "4",
          "text": "Ka na‘e folofola ange ‘a e ‘Eikí kia ‘Ilaisiā, “‘E ‘Ilaisiā, ‘oku kei toe ha toko fitu afe ‘oku nau fakaongoongo kiate au. Ko e toko fitu afe ko iá kuo te‘eki ai ke nau lotu tu‘o taha ki he ‘otua loí, ‘a Peali."
        },
        {
          "number": "5",
          "text": "Pea ko e ‘ātunga ia ‘o e kakai ‘Isilelí he ngaahi ‘ahó ni. ‘Oku kei toe ha ni‘ihi ‘oku lotu mo‘oni, koe‘uhi ko e ‘ofa kuo fai ‘e he ‘Otuá ma‘anautolú."
        },
        {
          "number": "6",
          "text": "‘Oku ‘ikai ko ‘enau toe maí ko ha‘anau fai mālohi, ka ko e ‘ofa tu‘unga‘a ‘a e ‘Otuá. Na‘e ‘ikai mei hoko ia ‘o ka ne ‘ikai e ‘ofa tu‘unga‘a ‘a e ‘Otuá."
        },
        {
          "number": "7",
          "text": "Pea ‘oku mahino mai ai ko e kau ‘Isileli tokosi‘i pē na‘e a‘u ki he me‘a na‘e faka‘amu kātoa ki ai ‘a e kakai ‘Isilelí. Ngata he ki‘i tokosi‘i na‘e fili ‘e he ‘Otuá, ko kinautolu pē na‘a nau a‘u ki he me‘a ko iá. Ko hono toé ko e kau ongongata‘a,"
        },
        {
          "number": "8",
          "text": "‘o hangē pē ko e lau ‘a e Folofolá,"
        },
        {
          "number": "9",
          "text": "pea mounu ‘aki ‘enau me‘akaí"
        },
        {
          "number": "10",
          "text": "Kuihi kinautolu,"
        },
        {
          "number": "11",
          "text": "Neongo ‘a e hē ‘a e kakai Siú, ka na‘e ‘ikai te nau ‘auha ‘aupito ai. He na‘e hoko ‘enau fai angahalá ko e me‘a ke ma‘u mo‘ui ai ha kakai kehe."
        },
        {
          "number": "12",
          "text": "Pea ‘e ‘ange‘ange ‘a e fakakoloa ki māmani ‘a e angahala mo e hē ‘a ‘Isilelí ‘i he fakakoloa kiate kitautolu ha‘anau toe tafoki kotoa ki he ‘Otuá."
        },
        {
          "number": "13",
          "text": "Ka u ki‘i lave atu mu‘a ki he fa‘ahinga ‘iate kimoutolu ‘oku ‘ikai ko e tupu‘i Siú. He ko ‘eku ‘apōsitoló ke fai fatongia ma‘amoutolu. Pea he‘ikai tuku ‘eku mamahi‘i ‘a e ngāue ko iá."
        },
        {
          "number": "14",
          "text": "Ko ‘eku faka‘amú, ke mātu‘aki fua‘a ai ‘a e kakai Siú, ‘a kinautolu na‘á ku tupu aí, hei‘ilo ‘e fie mo‘ui ai ha ni‘ihi ‘iate kinautolu."
        },
        {
          "number": "15",
          "text": "He na‘e ma‘u faingamālie ‘a māmani ke tafoki ki he ‘Otuá ‘i he sītu‘a kiate ia ‘a e kakai ‘Isilelí. Pea ka ‘iloange kuo toe vālelei ‘a ‘Isileli mo e ‘Otuá, ‘oku ou fakapapau atu, ‘e hangē ia ha foki mai ha taha mei he maté ‘o mo‘ui."
        },
        {
          "number": "16",
          "text": "Ko e anga foki ‘o ho‘omou fakatāpui ha kato mā ma‘á e ngāue ‘a e ‘Otuá, ‘oku mou fakatāpui pē ha konga mā ‘e taha kae hoko kātoa ai pē ‘a e kato maá ko e me‘a ‘a e ‘Otuá. Pea ko ho‘omou fakatāpui pē ha fo‘i aka ‘o ha fu‘u ‘akau ma‘á e ngāue ‘a e ‘Otuá, ko hono fakatāpui ai pē ia ‘o e fu‘u ‘akaú kātoa ma‘á e ‘Otuá."
        },
        {
          "number": "17",
          "text": "Ko kimoutolu hena ‘oku ‘ikai ko e tupu‘i Siú, ‘oku mou hangē ha ‘ū va‘a ‘ōlive vao kuo tu‘usi mai ‘o fakahoko ki ha fu‘u sino‘i ‘ōlive tauhí. Kuo tu‘usi ha ngaahi va‘a ‘o e fu‘u ‘ōlive tauhi ko iá kae fakahoko ki ai kimoutolu. Pea kuo mou ma‘u faingamālie mei he mo‘ui mo e ivi ‘o e fu‘u ‘akau ko iá."
        },
        {
          "number": "18",
          "text": "Vakai na‘a mou ‘amanaki kuo mou sai ange he ngaahi va‘a na‘e tu‘usi kae fakahoko ki ai kimoutolú. He ‘oku ‘ikai ko kimoutolu ‘oku mou fataki e aka ‘o e fu‘u ‘akau ko iá. Ka ko e ngaahi aká ‘oku nau fataki kimoutolú."
        },
        {
          "number": "19",
          "text": "Te mou pehē mai ‘e kimoutolú “‘Io, ka ko e tu‘usi foki ‘a e ngaahi va‘a ko ená kae fei mo ‘atā ke fakahoko au.”"
        },
        {
          "number": "20",
          "text": "Pea ‘oku ‘i ai pē ho‘o mo‘oni. Kae vakai na‘á ke ‘ulupupula ai. ‘Apasia pē koe. He ko e tu‘usi kinautolú ko ‘enau ta‘e tuí, kae fakahoko koe ko ho‘o tuí."
        },
        {
          "number": "21",
          "text": "Vakai na‘a ‘ange‘ange ‘a e tu‘usi ‘e he ‘Otuá ‘a e ngaahi va‘a ‘ōlive tauhí ‘i ha‘ane tu‘usi kimoutolu."
        },
        {
          "number": "22",
          "text": "Sio ange ā ki he manava‘ofa mo e ‘ikai toe afe ‘a e ‘ulungāanga ‘o e ‘Otuá. Ko e ‘ikai te ne toe afé, ‘a ‘ene hilifaki ‘a e tautea ‘o e fa‘ahinga na‘e heé, kae fai manava‘ofa kiate kimoutolú. Kapau te mou mo‘ui ‘aki ‘ene ‘ofá, te ne fai manava‘ofa ai pē kiate kimoutolu. Pea kapau te mou sītu‘a ki he‘ene ‘ofa ko iá, pea te ne toe tu‘usi mo kimoutolu."
        },
        {
          "number": "23",
          "text": "Pea ka faifai ange pea toe tui ‘a e ngaahi va‘a na‘e tu‘usí, pea kuo pau ke nau toe hoko ko e va‘a ‘o e fu‘u ‘ōlive tauhí. He ‘e lava noa pē ‘e he ‘Otuá ke toe fakahoko kinautolu ki ai."
        },
        {
          "number": "24",
          "text": "Kuo te‘eki ai foki ha fu‘u ‘ōlive tauhi ‘e tupu hake ‘o va‘a ‘ōlive vao. Ka kuo pau ai pē ke tupu hake ia ‘o fu‘u ‘ōlive tauhi. Pea ‘e faingofua pē ke fakahoko ha va‘a ‘ōlive tauhi ki ha fu‘u ‘ōlive tauhi."
        },
        {
          "number": "25",
          "text": "Ka u fakamahino atu, kāinga, ‘a e fokotu‘utu‘u fufū ‘a e ‘Otuá ki he kakai ‘Isilelí, hei‘ilo ‘e ta‘ofi ‘aki ha pōlepole tōtu‘a ‘a kimoutolu ‘oku ‘ikai ko e tupu‘i Siú. Kuo ongongata‘a ‘a e kakai ‘Isileli ‘e ni‘ihi. Pea te nau pehē ai pē kae ‘oua kuo ului ‘a e kakai kotoa ‘oku ‘ikai ko e tupu‘i Siú. He kuo talu mei mu‘a mo e ‘afio‘i ‘e he ‘Otuá ‘a e pau ke nau ului maí."
        },
        {
          "number": "26",
          "text": "He kuo pau ke ului kotoa ‘a ‘Isileli, ‘o hangē ko e lau ‘a e Folofolá,"
        },
        {
          "number": "27",
          "text": "Kuo ‘osi fakapapau‘i mai ‘e he ‘Eikí ‘e pehē,"
        },
        {
          "number": "28",
          "text": "Kuo lau ‘a e kakai ‘Isilelí ko e ngaahi fili ‘o e ‘Otuá, koe‘uhí kae a‘u atu ‘a e ongoongo-leleí kiate kimoutolu ‘a e kakai mulí. Ka kuo te‘eki ai ke motuhi ‘e he ‘Otuá ‘ene fili ‘a e kakai ‘Isilelí. Pea ‘oku kei ‘ofa pē ‘a e ‘Otuá kiate kinautolu koe‘uhí ko ‘enau ngaahi kui ‘iloá."
        },
        {
          "number": "29",
          "text": "Kuo te‘eki ai ke fakafoki ‘e he ‘Otuá ha me‘a‘ofa na‘á ne foaki. Pea kuo te‘eki ai ke ngalo ‘iate ia ‘a e kakai na‘á ne filí."
        },
        {
          "number": "30",
          "text": "Na‘a mou nofo mai ko eé, ‘a kimoutolu ‘oku ‘ikai ko e tupu‘i Siú, na‘a mou sītu‘a ki he ‘Otuá, kae tokoni‘i ‘e he ‘Otuá ‘a e kakai ‘Isilelí. Pea ko e kakai ‘Isilelí eni kuo sītu‘a ki he ‘Otuá, kae tokoni‘i kimoutolu."
        },
        {
          "number": "31",
          "text": "Pea kuo pau ke toe tokoni‘i ‘e he ‘Otuá ‘a ‘Isileli, koe‘uhí pē ko e ‘ofa ko ia na‘á ne tokoni‘i ‘aki kimoutolú."
        },
        {
          "number": "32",
          "text": "Kuo talangata‘a ki he ‘Otuá ‘a e kakai kotoa pē. Pea kuó ne lau kinautolu kotoa ko e kakai kuo fakapōpula’i. Ka ko ‘ene fai peheé koe‘uhí ka ne toki tokoni‘i kotoa."
        },
        {
          "number": "33",
          "text": "Vakai ange ki he mālie ‘a e ngāue mai ‘a e ‘Otuá! Sio ange ki hono potó mo ‘ene taukeí! ‘Oku fiu feinga hotau ‘atamaí ke makupusi ‘ene ngaahi fakakaukaú, pea vale hotau ngutú hono fakamatala ‘a e mālie ‘o ‘ene ngaahi fokotu‘utu‘ú."
        },
        {
          "number": "34",
          "text": "“Ko hai kuo mahino ki ai ‘a e finangalo ‘o e ‘Eikí?"
        },
        {
          "number": "35",
          "text": "Ko hai kuo nō mei ai ‘a e ‘Eikí,"
        },
        {
          "number": "36",
          "text": "Ko e ‘Eikí na‘á ne fakatupu e me‘a kotoa pē, ko ia oku tu‘uloa ai e me‘a kotoa pē, pea ko ia ‘e hu‘u ki ai e me‘a kotoa pē. Ko ia, ke tau fakamālō ma‘u ai pē ki he ‘Eikí. ‘Ēmeni."
        }
      ],
      "12": [
        {
          "number": "1",
          "text": "Kāinga, ko e ‘ofa lahi kuo fai ma‘amoutolu ‘e he ‘Otuá. Ko ia, ‘oku ou kole atu ke mou foaki homou sinó ko e feilaulau mo‘ui ma‘á e ngāue ‘a e ‘Otuá. He ko e lotu mo‘oní ia."
        },
        {
          "number": "2",
          "text": "‘Oua te mou hangē ko e kakai ‘o e maama ko ení. Ka mou tuku ke liliu ‘e he ‘Otuá homou ‘atamaí. Pea ‘e tonu ai ho‘omou fakafuofua ki he ngaahi me‘a ‘e hoa mo hono finangaló."
        },
        {
          "number": "3",
          "text": "Vakai na‘a ‘iloangé kuo mou anga-hiki. Ko ‘eku ‘ai atu eni kiate kimoutolú, he ‘oku ou lave‘i ‘a e ‘ofa lahi kuo fai ‘e he ‘Otuá ma‘akú. Mou mo‘ui fakatōkilalo, mo taki taha ‘ilo‘i ‘a e tui kuo ‘omi ‘e he ‘Otuá ma‘ána."
        },
        {
          "number": "4",
          "text": "Ko e sinó, ‘oku lahi hono ngaahi kupú. Pea ‘oku taki taha hono ‘aonga."
        },
        {
          "number": "5",
          "text": "Ko e fakatātā lelei ia ki he anga ‘o ‘etau nofó. He ‘oku tau tokolahi. Ka ko e ngaahi kupu kitautolu ‘o e sino pe ‘e taha ‘ia Kalaisí, ko e ngaahi kupu fekau‘aki."
        },
        {
          "number": "6",
          "text": "‘Oku tau taki taha pē ‘a e fa‘ahinga ivi kuo ‘omi ‘e he ‘Otuá ke te ngāue‘aki. Ko koe ‘okú ke ma‘u ‘a e ivi fakapalōfitá, faka‘aonga‘i ke a‘u ki he ngata‘anga ho‘o tuí."
        },
        {
          "number": "7",
          "text": "Ko koe ‘okú ke ma‘u ivi ke tokoni‘i ha kakai, fai leva ho‘o tokoní. Ko koe ‘okú ke ma‘u ‘a e ivi ke faiako, fai leva ho‘o faiakó."
        },
        {
          "number": "8",
          "text": "Ko koe ‘okú ke tanumaki ‘a e tui ‘a ha ni‘ihi, fai leva ho‘o tanumakí. Ko koe ‘okú ke ma‘u ‘a e ivi ke taki ha ngāue, fai ke a‘u ho‘o takí. Ko koe ‘okú ke ma‘u ‘a e ivi ke fai ha ‘ofa ki he kakaí, fai loto-fiefia ho‘o ‘ofá."
        },
        {
          "number": "9",
          "text": "‘Ai ke mo‘oni ho‘omou ‘ofá. ‘Ai ke mou fehi‘a he tō‘onga kovi kotoa pē, kae pipiki he ngaahi tō‘onga kotoa ‘oku taaú."
        },
        {
          "number": "10",
          "text": "Mou fe‘ofa‘aki, he ko e tautehina kimoutolu ‘ia Kalaisi. Mou fefaka‘apa‘apa‘aki."
        },
        {
          "number": "11",
          "text": "Ngāue mālohi. ‘Oua ‘e fakapikopiko, kae tōtōivi he ngāue ‘a e ‘Eikí."
        },
        {
          "number": "12",
          "text": "Fiefia ma‘u ai pē ‘i ho‘omou fakatu‘amelié. Ka hoko mai ha faingata‘a, pea mou kātaki‘i mo lotu ma‘u pē."
        },
        {
          "number": "13",
          "text": "Tokoni ki he kakai lotu ‘oku fusimo‘omó. Pea fakaafe‘i ki homou ‘apí ‘a e kakai muli."
        },
        {
          "number": "14",
          "text": "Kole ki he ‘Otuá ke ne tāpuaki‘i ha taha pē te ne fai atu ha kovi. ‘Io, kole ki he ‘Otuá ke ne tāpuaki‘i, ‘o ‘oua ‘e tauteá."
        },
        {
          "number": "15",
          "text": "Ka fiefia ha ni‘ihi hena, pea mou kaungāfiefia mo kinautolu. Ka mamahi ha ni‘ihi, pea mou kaungāmamahi mo kinautolu."
        },
        {
          "number": "16",
          "text": "Mou anga fakamaheni ngofua ki he kakai kotoa pē. ‘Oua te mou pehē ko kimoutolu pē ‘oku potó. Ko e ‘ulu pupulá ia. ‘Ai ke mou fakamaheni ngofua ki he kakai ‘oku ‘ikai ke ‘iloá."
        },
        {
          "number": "17",
          "text": "‘Oua te mou fetongi ‘a e koví ‘aki ha kovi. Feinga ke mo‘ui ‘aki ha tō‘onga ‘e faifai pea toka‘i ai kimoutolu."
        },
        {
          "number": "18",
          "text": "Fai homou tūkuingata ke vālelei mo e kakai kotoa pē."
        },
        {
          "number": "19",
          "text": "Kāinga, vakai na‘a mou fetongi ‘a e koví ‘aki ha kovi. Tuku pē ki he ‘Otuá ke ne sauni. He kuo tala mai ‘e he ‘Eikí he Folofolá,"
        },
        {
          "number": "20",
          "text": "Ko e lau eni ‘e taha ki ai ‘a e Folofolá,"
        },
        {
          "number": "21",
          "text": "Vakai na‘a ikuna kimoutolu ‘e he koví. Ka mou ikuna ‘a e koví ‘aki ‘a e leleí."
        }
      ],
      "13": [
        {
          "number": "1",
          "text": "Mou talangofua ki he kau ma‘u mafaí. He ko e mafai kotoa pē, ‘oku mei he ‘Otuá. Pea ko ia pē kuó ne fakamafai‘i kinautolú."
        },
        {
          "number": "2",
          "text": "Ko e fakafepaki ki he kau ma‘u mafaí, ko e fakafepaki ai pē ia ki he finangalo ‘o e ‘Otuá. Pea kuo pau ke tautea ai kinautolu ‘e he ‘Otuá."
        },
        {
          "number": "3",
          "text": "‘Oku ‘ikai fakafili ‘a e kau ma‘u mafaí ki he kakai fai totonú, ka ko e kakai fai hiá. ‘Oua pē te mou manavasi‘i na‘a fai atu ha kovi ‘e ha kau ma‘u mafai, ka mou fai totonu. Pea te nau faka‘apa‘apa‘i kimoutolu."
        },
        {
          "number": "4",
          "text": "He ko e kau ngāue foki kinautolu ‘a e ‘Otuá. Pea ko honau fatongiá ke tokoni‘i kimoutolu. Toki manavahē koe ki he kau ma‘u mafaí ‘i ha‘o fai ha hia. He ko e fatongia ‘o e kau ma‘u mafai ko iá ke tautea koe. Ko e kau ngāue kinautolu ‘a e ‘Otuá. Pea ko ‘enau tautea‘i ‘a e kau fai hiá, ke hā mahino ai ‘a e houhau lahi ‘a e ‘Otuá he fai hiá."
        },
        {
          "number": "5",
          "text": "Ka ‘e ‘ikai ke sai ha‘amou talangofua kiate kinautolu ko ha‘amou manavahē pē ki he houhau ‘o e ‘Otuá. Talangofua kiate kinautolu ‘i ho‘omou ‘ilo ko e me‘a ia ‘oku totonu ke mou faí."
        },
        {
          "number": "6",
          "text": "Pea mou fai totonu he totongi tukuhaú. Ko e fatongia ‘o e kau ma‘u mafaí ke tokanga‘i ‘a e ngaahi me‘a peheé. He ko e kau ngāue kinautolu ‘a e ‘Otuá."
        },
        {
          "number": "7",
          "text": "Toka‘i mo faka‘apa‘apa‘i kinautolu. Pea totongi homou ngaahi mo‘uá, mo ho’omou ngaahi tukuhau ‘o tatau ai pē pe ko e fa‘ahinga tukuhau hā."
        },
        {
          "number": "8",
          "text": "Vakai na‘a ‘i ai hamou mo‘ua ki ha taha. He ‘oku taha pē homou mo‘uá, ko e fe‘ofa‘akí. Pea ko ho‘omou talangofua kakato ia ki he Lao ‘a Mōsesé."
        },
        {
          "number": "9",
          "text": "‘Oku kehekehe ‘a e ngaahi fekau he Lao ‘a Mōsesé. Ko e ni‘ihi eni, “‘Oua ‘e fe‘auaki. ‘Oua ‘e tāmate. ‘Oua ‘e kaiha‘a. ‘Oua ‘e mānumanu.” Ka ‘oku fakamā‘opo‘opo kātoa ia ‘i he fekau ko eni pē ‘e taha, “Te ke ‘ofa ki he kakai kotoa pē, ‘o hangē ko ho‘o ‘ofa kiate koé.”"
        },
        {
          "number": "10",
          "text": "‘E ‘ikai nofonofo ha taha ‘oku ‘ofa ki he kakaí peá ne fai kovi kiate kinautolu. ‘Io, ko e ‘ofá pē ‘oku fekau mai he Laó ke tau faí."
        },
        {
          "number": "11",
          "text": "Fai ha tō‘onga ‘oku taaú. He kuo mahino lelei kiate kimoutolu ‘a e anga ‘o e ngaahi ‘aho ‘oku tau ‘i aí. Kuo ofi ‘aupito ‘a e ‘aho ‘e fakakakato ai hotau fakamo‘uí. Na‘e ofi mai pē ia ‘i he ‘aho na‘a tau ului ai ki he ‘Eikí. Ka kuo toe ofi ange eni."
        },
        {
          "number": "12",
          "text": "‘Io, kuo toesi‘i ‘aupito pea mafoa mai ‘a e ata ‘o e ‘aho ko iá. Tau tuku mu‘a ‘etau fai ‘a e ngaahi tō‘onga fakapo‘uli. Tau teuteu ke mo‘ui he maama ‘o e ‘aho ‘oku ‘amanaki ke hoko maí."
        },
        {
          "number": "13",
          "text": "‘Ai ho‘omou tō‘onga mo‘uí ke taau. ‘Ai ke hā mahino ho‘omou lata ki he māmá. Vakai na‘a mou kau ‘i ha ngaahi feohi‘anga ‘oku ta‘e taau. Pe te mou konā. Pe te mou fai ha ngaahi tō‘onga palakū mo fakalielia. Vakai na‘a mou mo‘ui feke‘ike‘i mo fakavahavaha‘a."
        },
        {
          "number": "14",
          "text": "‘Aofi kimoutolu ‘aki ‘a Sīsū Kalaisi, ‘o hangē pē ko ho‘omou kofu ‘aki homou sinó kotoa homou valá. Pea te mou toki malu mei he holi ‘a homou kakanó."
        }
      ],
      "14": [
        {
          "number": "1",
          "text": "Mou feohi mo e kakai kotoa pē ‘oku tui ki he ‘Eikí. ‘Oua ‘e fakakikihi‘i ‘a e fa‘ahinga ‘oku vaivai ‘enau tuí. Pea ‘oua foki te mou fakamaau‘i kinautolu ‘i ha ngaahi me‘a ‘oku faikehekehe ai ho‘omou tuí."
        },
        {
          "number": "2",
          "text": "Ko e fakakaukau foki ‘a e ni‘ihi, ‘oku ngofua ‘a e fa‘ahinga me‘a tokoni kotoa pē ke te kai. Kae kai me‘akai vaivai pē ‘a e ni‘ihi ‘oku vaivai ‘enau tuí."
        },
        {
          "number": "3",
          "text": "‘Oua ‘e fakamaau‘i ha taha ko ha me‘atokoni ‘okú ne fie fakangofua pe tapui ke ne kai. He kuo ‘osi lau foki ia ‘e he ‘Otuá ko e tokotaha ia ‘i hono kakaí."
        },
        {
          "number": "4",
          "text": "Ko e hā ‘okú ke holi ai ke fakamaau’i e sevāniti ‘a e tokotaha kehe? Ko ho‘o fai peheé he ko hai koe? Ngata pē ‘i he ‘Eikí tonu ‘okú ne mafai ke fakamaau’i ‘ene kau ngāué. Pea kuo pau ke ne fakamaau’i kinautolu."
        },
        {
          "number": "5",
          "text": "‘Oku mahu‘inga kehekehe ki he kau lotu ‘e ni‘ihi ‘a e ngaahi ‘ahó, kae tatau‘ia ‘a e ni‘ihi ia he ngaahi ‘aho kotoa pē. Taki taha ‘ai ke pau ‘a e me‘a ‘oku tu‘u aí."
        },
        {
          "number": "6",
          "text": "Ko e ‘uhinga ‘oku fakafaikehekehe‘i ai ‘a e ngaahi ‘ahó ‘e he fa‘ahinga ko eé, he ‘oku nau fie fakaongoongolelei‘i honau ‘Eikí. Pea ko e kai kakano‘i manu ‘a e fa‘ahinga ko eé, ‘oku nau fai ‘aki ia ‘enau fakamālō ki he ‘Otuá, ‘o hangē pē ko e tapui ‘e he fa‘ahinga ko eé ‘enau kai kakano‘i manú mo fakamālō ai ki he ‘Otuá."
        },
        {
          "number": "7",
          "text": "Tau fakalāngilangi‘i pē mu‘a ‘a e ‘Otuá, kae tuku pē kitautolu, ‘o tatau ai pē pe te tau mo‘ui pe mate ai."
        },
        {
          "number": "8",
          "text": "‘E tatau ai pē pe te tau mo‘ui pe mate, ‘e ‘ikai uesia ai ‘etau kau he kakai ‘a e ‘Eikí."
        },
        {
          "number": "9",
          "text": "He ko e ‘uhinga ‘o e pekia ‘a Kalaisi peá ne toe tu‘u ‘o mo‘uí, koe‘uhí ka ne hoko ko e ‘Eiki ‘o e kakai kuo ‘osi maté, mo e kakai ‘oku kei mo‘uí."
        },
        {
          "number": "10",
          "text": "Tuku ā ho‘omou fakamāu‘i ‘a e mo‘ui ‘a e si‘i fa‘ahinga ko eé. Tuku e fie mā‘olungá. He kuo toe si‘i pea a‘u mai ‘a e ‘aho ‘e fakamāu‘i kātoa ai kitautolu ‘e he ‘Otuá."
        },
        {
          "number": "11",
          "text": "He kuo pehē mai ‘e he Otuá he Folofolá,"
        },
        {
          "number": "12",
          "text": "Tā kuo pau ke tau taki taha fehangahangai mo e ‘Otuá ‘o fakamatala ange ki ai ‘a e anga ‘o ‘etau nofo māmani na‘e faí."
        },
        {
          "number": "13",
          "text": "Tau tuku mu‘a ‘etau toe siosio holó. Pea fei mo tuku foki mo ‘etau veuki ‘a e tui ‘a e kakai kehé."
        },
        {
          "number": "14",
          "text": "Kuo ‘osi mahino kiate au ‘a e fakangofua ‘e he ‘Otuá ‘a e fa‘ahinga me‘atokoni kotoa pē ke tau kaí. He na‘e fakamahino mai ia ‘e he ‘Eiki ko Sīsuú. Ka ko ia ‘okú ne pehē ‘oku ‘ikai fe‘unga ‘a e ngaahi me‘atokoni ‘e ni‘ihi ke ne kai, pea fai ‘aki pē ia."
        },
        {
          "number": "15",
          "text": "He ka faingata‘a‘ia ha taha koe‘uhi ko ho‘o kai ha fa‘ahinga me‘atokoni, ‘oku ‘ikai te ke mo‘ui ‘aki ‘e koe ‘a e ‘ofá. Vakai na‘a hoko ho u‘á ko ha me‘a ke mate ai ha taha na‘e pekia ma‘ána ‘a Kalaisi."
        },
        {
          "number": "16",
          "text": "Vakai na‘a hoko ‘a e fakangofua koe ‘e he ‘Otuá ke ke kai fa‘iteliha peé ko ha me‘a ke ongoongo-kovi ai ‘a Kalaisi."
        },
        {
          "number": "17",
          "text": "Ko e pule‘anga ‘o e ‘Otuá ‘oku ‘ikai ko e kai mo e inu, ka ko e mā’oni’oni mo e melino, mo e fiefia ‘i he Laumālie Ma’oni’oní."
        },
        {
          "number": "18",
          "text": "Ka ke ka fai ‘aki ‘a e ngaahi me‘a ko iá e ngāue ‘a e ‘Otuá, pea ‘e hoa ho‘o mo‘uí mo e finangalo ‘o e ‘Otuá."
        },
        {
          "number": "19",
          "text": "Tau feinga mu‘a ke langa hake ‘etau mo‘uí he fe‘ofo‘ofaní mo e fetokoni‘akí."
        },
        {
          "number": "20",
          "text": "Vakai na‘a faifai angé kuo maumau‘i e ngāue ‘a e ‘Otuá ko ho‘o ‘uakaí. ‘Oku fe‘unga ‘a e fa‘ahinga me‘atokoni kotoa pē ke te kai. Ka ‘oku ‘ikai totonu ke faingata‘a‘ia ha taha koe‘uhi ko ha me‘atokoni ‘okú ne kai."
        },
        {
          "number": "21",
          "text": "Ko e fakapotopoto tahá, ke ‘oua pē te te ma‘u ha fa‘ahinga me‘atokoni, pe inu ha fa‘ahinga kava, pe fai ha fa‘ahinga me‘a ‘e faingata‘a‘ia ai ha taha."
        },
        {
          "number": "22",
          "text": "‘Ai pē ke ngata ‘ia koe mo e ‘Otuá ‘a e anga ho‘o tui ki he ngaahi me‘a peheé. ‘Oku sai ‘aupito ho‘o fai ta‘e veiveiua ho‘o me‘a kotoa peé. Kae ‘ofa pē ko e mo‘oni ho‘o pehē ‘okú ke fai ta‘e veiveiuá."
        },
        {
          "number": "23",
          "text": "He ko ho‘o kai ha me‘a mo veiveiua ho lotó pe ‘oku fe‘unga ke ke kai pe ‘ikai, ko e fehālaaki ia ho‘o me‘a ‘oku faí mo ho‘o tuí. Pea ‘oku kovi foki ia. He ko ho‘o fai ha me‘a ‘oku fesītu‘a‘aki mo ho‘o tuí, ko e angahalá ia."
        }
      ],
      "15": [
        {
          "number": "1",
          "text": "Ko e fa‘ahinga ‘iate kitautolu ‘oku mālohi ‘enau tui ki he Otuá, mou kātaki‘i mu‘a ‘a e fa‘ahinga ‘oku vaivai ‘enau tuí. Tuku ‘etau holi ke fai pē ‘a e me‘a ‘oku sai kiate kitautolú. Ka tau feinga‘i mu‘a ‘etau me‘a kotoa ‘oku faí ke lelei ki he fa‘ahinga ‘oku vaivai ange ‘enau tuí."
        },
        {
          "number": "2",
          "text": "Tau tokanga ma‘u pē kiate kinautolu ke fai ha me‘a ‘e ala langa hake ai ‘enau mo‘uí, mo nau fiefia ai, hei‘ilo ‘e tupu fakautuutu ai ‘enau tui ki he ‘Otuá."
        },
        {
          "number": "3",
          "text": "Na‘a mo Kalaisi, na‘e ‘ikai te ne holi ke fai pē ‘a e me‘a na‘á ne loto ki aí. He ko e lau ki ai ‘a e Folofolá,"
        },
        {
          "number": "4",
          "text": "Pea ko e ‘uhinga foki hono hiki ‘o e ngaahi folofola kotoa ‘a e ‘Otuá, ke akonaki‘i mo poupou‘i ‘etau mo‘uí, hei‘ilo te tau lava ‘o fakatu‘amelie ai ki he kaha‘ú."
        },
        {
          "number": "5",
          "text": "‘Ofa ke tokoni‘i kimoutolu ‘e he ‘Otuá ke mou fa‘ifa‘itaki kia Kalaisi ‘o nofo fe‘ofo‘ofani. He ko e ‘Otuá pē taha ‘a e ma‘u‘anga ‘o e kātakí, mo e fiemālié."
        },
        {
          "number": "6",
          "text": "Ka pehē ho‘omou nofó, ‘e fai loto-taha ho‘omou hanga ki he ‘Otuá, ki he Tamai ‘a hotau ‘Eiki ko Sīsū Kalaisí."
        },
        {
          "number": "7",
          "text": "Mou fāitaha, kae lāngilangi‘ia ‘a e ‘Otuá. Mou fāitaha, he na‘e fie taha ‘a Kalaisi mo kimoutolu."
        },
        {
          "number": "8",
          "text": "‘Io, ko e fie hifo ki lalo ‘a Kalaisi ‘o fai fatongia ma‘á e kakai Siú, ke mahino kuo fai ‘e he ‘Otuá ‘a e me‘a na‘á ne fakapapau‘i ange ki he‘enau ngaahi kuí te ne faí."
        },
        {
          "number": "9",
          "text": "Pea ‘ikai ngata aí, ka na‘e toe hoko mai ‘a Kalaisí hei‘ilo ‘e hanga ki he ‘Otuá ‘a e kakai mulí, koe‘uhi ko e lahi ‘ene manava‘ofa kiate kinautolú. He kuo hoko ‘o mo‘oni ‘a e lau ko eni ‘a e Folofolá,"
        },
        {
          "number": "10",
          "text": "Pea ko e kupu‘i Folofola eni ‘e taha ki he kakai mulí,"
        },
        {
          "number": "11",
          "text": "Ko e toe lau eni ‘e taha ‘a e Folofolá ki ai,"
        },
        {
          "number": "12",
          "text": "Ko e lau eni ‘a ‘Aisea ki ai,"
        },
        {
          "number": "13",
          "text": "Tauange mo e ‘Otuá, ‘a ē ‘okú ne foaki ‘a e fakatu‘amelié, ke ne fakakakato atu ho‘omou fiefiá, mo ho‘omou nongá, koe‘uhi ko ho‘omou tui kiate iá. Pea ‘ofa ke taufetuku atu ‘a e ivi ‘o e Laumālie Mā‘oni‘oní kae tupu fakautuutu ai pē ho‘omou fakatu‘amelié."
        },
        {
          "number": "14",
          "text": "‘Oku ou tui, kāinga, ‘oku fe‘ofo‘ofani ‘aupito ho‘omou nofó, pea lahi ho‘omou ‘ilo ki he mo‘ui fetokoni‘akí. Pea ‘oku ou tui ‘oku mou lava lelei ‘o feako‘aki fakaekimoutolu."
        },
        {
          "number": "15",
          "text": "Ka kuó u fai atu ‘a e tohi ta‘e toe ufi ko ení ke fakamanatu atu ‘a e ngaahi me‘a ‘e ni‘ihi, koe‘uhi ko e fatongia na‘e fakakoloa ‘aki au ‘e he ‘Otuá."
        },
        {
          "number": "16",
          "text": "He na‘e fili au ‘e he ‘Otuá ke u fai fatongia ma‘a Kalaisi ki he kakai ‘oku ‘ikai ko e tupu‘i Siú, mo ngāue fakafaifekau ke fakamafola ‘a e ongoongoleleí. Ko e fai pehē ‘a e ‘Otuá, koe‘uhí kae hanga ‘e he Laumālie Mā‘oni‘oní ‘o fakahoko ‘a e kakai ‘oku ‘ikai ko e tupu‘i Siú ko ha me‘a‘ofa kuo fakatāpui ma‘ána mo hoa mo hono finangaló."
        },
        {
          "number": "17",
          "text": "Pea ‘oku tu‘unga ‘ia Kalaisi Sīsū ‘a e malava ke u touaki ‘eku ngāue kuo fai mai ma‘á e ‘Otuá."
        },
        {
          "number": "18",
          "text": "Ka te u touaki atu pē ‘a e me‘angāue ‘aki au ‘e Kalaisí. He na‘á ne me‘angāue ‘aki hoku ngutú mo hoku kakavá ki hono fakaului ha kakai ‘oku ‘ikai ko e tupu‘i Siú."
        },
        {
          "number": "19",
          "text": "Te u touaki atu pē ‘a e ngaahi mana mo e ngaahi me‘a fakaofo na‘e fai ‘e Kalaisi ‘iate au ‘aki ‘a e ivi ‘o e Laumālie Mā‘oni‘oní. He na‘á ku malanga‘i kakato ‘a e ongoongo-lelei ‘o Kalaisí mei Selusalema ‘o a‘u ki ‘Ililikumi."
        },
        {
          "number": "20",
          "text": "Pea kuo talu mei mu‘a mo ‘eku malanga pē he ngaahi feitu‘u kuo te‘eki ke fanongo ai ‘a e kakaí ‘ia Kalaisi. He ‘oku ou hangē ha tufunga ‘oku ‘ikai ke fie langa fale ‘i he funga ‘o ha tō pou ‘a ha tufunga kehé."
        },
        {
          "number": "21",
          "text": "Ko e lau eni ‘a e Folofolá ki aí,"
        },
        {
          "number": "22",
          "text": "Kuo fuoloa pē ‘eku fie ‘a‘ahi atu kiate kimoutolu, ka ko e fu‘u lahi pē ‘eku femo‘uekina he ngāué."
        },
        {
          "number": "23-24",
          "text": "Ka ko eni kuo lava hoku fatongia ‘i he feitu‘ú ni, pea kuo ta‘u lahi ‘eku fie ‘a‘ahi atú. Ko ia ai, kuó u fakakaukau ke u fou atu hena ki Sipeini. ‘Oku ou ‘amanaki te u ki‘i mālōlō si’i pē ‘iate kimoutolu pea mou toki tuku ange au ke hoko atu ‘eku folaú."
        },
        {
          "number": "25-26",
          "text": "‘Oku ou lolotonga fononga eni ki Selusalema mo e pa‘anga ‘ofa na‘e tānaki ‘e he ngaahi siasi Masitōnia mo ‘Ākeiá ma‘á e kau lotu ‘oku masiva ‘i Selusalemá."
        },
        {
          "number": "27",
          "text": "Ko e loto pē ‘o e ngaahi siasi Masitōnia mo ‘ākeiá ke fai ‘a e ‘ofa ko iá. Ka ko hono mo‘oní, ‘oku hangē pē ko ha‘anau tā mo‘uá. He na‘e loto fiemālie foki ‘a e kakai Siú ke ma‘u ‘inasi ‘a e kakai mulí mei he’enau ngaahi tāpuaki fakalaumālié. Pea ko e kakai mulí eni kuo nau loto ke ‘inasi ‘a e kakai Siú mei he‘enau ngaahi tāpuaki fakamatelié. Pea ‘oku taau pē ke pehē."
        },
        {
          "number": "28",
          "text": "Ka hili ange pē ‘eku ‘ave ‘a e pa‘angá, te u ‘alu atu ki hena, ‘o toki pehē atu ai ki Sipeini."
        },
        {
          "number": "29",
          "text": "‘Oku ou tui te u ‘a‘ahi atu ai mo e tāpuaki kakato ‘a Kalaisí."
        },
        {
          "number": "30",
          "text": "Kāinga, ‘oku ou kole fakamātoato atu ‘i hotau ‘Eiki ko Sīsū Kalaisí pea mo e ‘ofa ‘oku ‘omi ‘e he Laumālie Mā‘oni‘oní, ke tau kaungālotu fakataha. Pea mou toe lotu foki ma‘áku."
        },
        {
          "number": "31",
          "text": "Lotu mu‘a ki he ‘Otuá ke ne malu‘i au mei he kakai ‘i Siutea ‘oku ‘ikai ke nau tui kia Kalaisí, pea ke ne ‘ai ke tali fiemālie ‘e he kakai ‘a e ‘Eikí ‘i Selusalemá ‘eku tānaki me‘a‘ofa kuo faí."
        },
        {
          "number": "32",
          "text": "Pea mou kole ai pē ki he ‘Otuá ke u tū‘uta lelei atu kiate kimoutolu, mo mālōlō lelei mo fiefia ‘i hena."
        },
        {
          "number": "33",
          "text": "‘Ofa ke kau ‘a e ‘Otuá ‘iate kimoutolu hono kātoa. He ko e ‘Otuá pē foki ‘e maau ai ‘etau nofó. ‘Ēmeni"
        }
      ],
      "16": [
        {
          "number": "1",
          "text": "Ko e fefine ngāue tōtōivi ‘a Fīpē, ‘a e fefine ko ē ‘oku fai fatongia he siasi Senikeleá."
        },
        {
          "number": "2",
          "text": "Tuku ange mu‘a hano faingamālie. He ko e fefine falala ‘Otua ia, ko e fefine ‘oku kau he kakai ‘a e ‘Otuá. Tokoni‘i ia ‘i ha fa‘ahinga me‘a pē te ne masiva ai. He ko e kakai tokolahi kuó ne tokoni‘í, ‘o kau ai foki mo au."
        },
        {
          "number": "3",
          "text": "Tala hoku ‘ofa kia Pīsila mo ‘Ākuila. Ko e ongo me‘a ia na‘e ‘ikai ngata pē he‘ena fai fatongia fakataha mo aú,"
        },
        {
          "number": "4",
          "text": "ka na‘e toe meimei mole ‘ena mo‘uí koe‘uhí ko au. ‘Oku hounga ‘ena ngāué kiate au pea mo e ngaahi siasi ‘o e kakai mulí."
        },
        {
          "number": "5",
          "text": "Tala hoku ‘ofa ki he ki‘i siasi ‘oku lotu ‘i hona ‘apí. ‘Ofa atu ki si‘oku kaume‘a ko ‘Epainetó. Ko e fuofua ului ia ‘i ‘Ēsiá kia Kalaisi."
        },
        {
          "number": "6",
          "text": "‘Ofa atu kia Mele. Ko e ngāue lahi kuó ne fai ma‘amoutolú."
        },
        {
          "number": "7",
          "text": "‘Ofa atu ki hoku ongo kāinga he toto ko ‘Anitalonaika mo Sūnia. Na‘á mau nofo pilīsone fakataha mo kinaua, pea kuo ongoongo-lelei ‘ena ngāué ki he kau ‘apōsitoló. Ko e ongo tangata foki kinaua na‘e tomu‘a Kalisitiane ‘iate au."
        },
        {
          "number": "8",
          "text": "‘Ofa atu ki si‘oku kaume‘a ko ‘Amipeleasí. Ko e tangata falala mo‘oni ia ki he ‘Eikí."
        },
        {
          "number": "9",
          "text": "‘Ofa atu ki hotau kaungāngāue mo‘oni ‘ia Kalaisi ko ‘Uapané. ‘Ofa atu ki si‘oku kaungāme‘a ko Sītakí."
        },
        {
          "number": "10",
          "text": "‘Ofa atu kia ‘āpeli. Ko e tama ngāue mateaki ia ma‘a Kalaisi. ‘Ofa atu kia ‘Alisitopulo mo honau ‘apí."
        },
        {
          "number": "11",
          "text": "‘Ofa atu ki hoku kāinga-toto ko Helotioní. ‘Ofa atu kia Nāsiso mo hono kāinga kotoa kuo Kalisitiané."
        },
        {
          "number": "12",
          "text": "‘Ofa atu kia Talaifina mo Talaivosa. Ko e ongo me‘a fai mālohi kinaua he ngāue ‘a e ‘Eikí. ‘Ofa atu ki si‘oku kaume‘a ko Pēsisí. Ko e fefine fai mālohi mo ia he ngāue ‘a e ‘Eikí."
        },
        {
          "number": "13",
          "text": "‘Ofa atu kia Lūfusi. Ko e toko taha ia ‘oku makehe atu ‘ene fai fatongia ma‘á e ‘Eikí. Pea ‘ofa atu ki he‘ene fa‘eé. He kuo talu mei fuoloa mo ‘ene tauhi faka-fa‘ē au."
        },
        {
          "number": "14",
          "text": "‘Ofa atu kia ‘Asinikalaito mo Felekoni mo Heamesi mo Patalopa mo Heamasi mo hotau ngaahi kaume‘a kotoa ‘oku nau nofó."
        },
        {
          "number": "15",
          "text": "‘Ofa atu kia Filoloko mo Sūlia mo Nīlio mo hono tuofefiné. Pea pehē pē kia ‘Olimipā mo e kāinga lotu kotoa ‘oku nau nofó."
        },
        {
          "number": "16",
          "text": "Ko ho‘omou fa‘a fe‘iloakí, pea mou fekita mu‘a ke ngali ko e kakai lotu kimoutolu. ‘Oku pōpōaki ‘ofa atu ‘a e ngaahi siasi kotoa ‘o Kalaisí."
        },
        {
          "number": "17",
          "text": "Kāinga, ‘oku ou kole fakamātoato atu ke mou tokanga na‘a fakatupu moveuveu mo fakafa‘afa‘ahi ha ni‘ihi hena ‘aki ‘enau ta‘e tali ‘a e ngaahi fale‘i na‘e fai atú. ‘Oua ‘e feohi mo ha fa‘ahinga pehē."
        },
        {
          "number": "18",
          "text": "He ko e fa‘ahinga ia ‘oku nau fai pē honau lotó kae tuku ‘a e finangalo ‘o e ‘Eikí. Ko e fa‘ahinga ia ‘oku anga fakahekeheke mo fie ngutu mālie. Pea kuo pau ke afe ai si‘a fa‘ahinga ‘oku kei vaivai."
        },
        {
          "number": "19",
          "text": "Kuo ongo atu ki he kakai kotoa pē ho‘omou fai ‘a e finangalo ‘o e ‘Otuá. Ka he‘ikai tuku ai ‘eku na‘ina‘i atu ke mou ‘ilo‘i lelei ‘a e ngaahi me‘a ‘oku tāú, mo sītu‘a ‘aupito ki he ngaahi me‘a ‘oku koví."
        },
        {
          "number": "20",
          "text": "Pea ‘e hanga leva ‘e he ‘Otuá ‘o e melino ‘o laiki ‘a Sētane ‘i homou lalo va‘é. He ko e ‘Otuá pē ‘e maau ai ‘etau nofó. ‘Ofa ke kau ai pē ‘iate kimoutolu ‘a e ‘Eiki ko Sīsū Kalaisí."
        },
        {
          "number": "21",
          "text": "‘Oku ‘ofa atu ‘a Tīmote, ‘a hoku kaungāngāué. Pea pehē pē ki hoku ongo kāinga ko Lūsio mo Sēsoni, pea mo Sosipeta."
        },
        {
          "number": "22",
          "text": "Ko au Teasio ‘oku ou ‘ofa atu. Ko homou kaungāfononga au. Pea ko au na‘á ku hiki ‘a e tohí ni."
        },
        {
          "number": "23-24",
          "text": "‘Oku fa‘a fakaafe‘i au ‘e Keio mo e siasí kātoa ki hono ‘apí. Pea ‘oku ‘ofa atu mo ia kiate kimoutolu. ‘Oku ‘ofa atu mo e motu‘a tauhi tohi ‘a e koló ni, ‘a Lāsito, pea mo si‘oku kaume‘a ko Kuató."
        },
        {
          "number": "25",
          "text": "Tau fakafeta‘i ki he ‘Otuá! He ‘okú ne lava ‘o ‘ai ke mou ma‘u ivi lahi ‘i he ongoongo-lelei kuó u fakahā atú, ‘a e ongoongo ‘o kau kia Sīsū Kalaisí. Na‘e talu mei tuai mo e fufū ‘e he ‘Otuá ‘a e ongoongo-lelei ko iá."
        },
        {
          "number": "26",
          "text": "Pea toki a‘u mai ki he ngaahi ‘aho ko eni ‘otautolú, peá ne toki fakahaa‘i mai. Na‘e fekau ‘e he ‘Otua ta‘e ngatá ‘a ‘ene kau palōfitá ke nau fakamatala ki he ongoongo-lelei ko iá ‘i he ngaahi tohi na‘a nau hikí, hei‘ilo ‘e faifai pea tafoki ai ‘a e fonua kotoa pē ‘o tui ki he ‘Otuá."
        },
        {
          "number": "27",
          "text": "Ko e ‘Otuá, ‘oku taha pē. Pea ‘oku ‘ikai ha me‘a ‘e puli ki ai. Tau fakafeta‘i ma‘u ai pē kiate ia, koe‘uhí ko Sīsū Kalaisi! ‘Ēmeni."
        }
      ]
    }
  },
  "1CO": {
    "name": "1 Kolinitō",
    "chapters": {
      "1": [
        {
          "number": "1-2",
          "text": "Si‘i kāinga lotu Kolinitō,"
        },
        {
          "number": "3",
          "text": "Tauange ke mou ‘inasi ai pē he ‘ofa-lī‘oa mo e tāpuaki ‘a e ‘Otua ko e Tamaí mo e ‘Eiki ko Sīsū Kalaisí."
        },
        {
          "number": "4",
          "text": "‘Oku ou fakamālō ma‘u pē ki hoku ‘Otuá koe‘uhí ko ‘ene foaki atu ‘a Kalaisi Sīsuú."
        },
        {
          "number": "5",
          "text": "He ‘oku tupunga pē ho‘omou poto he leá mo ho‘omou ‘ilo lolotó, ko hono tokoni‘i kimoutolu ‘e Kalaisi Sīsuú."
        },
        {
          "number": "6",
          "text": "Kuo mou ‘osi fakapapau‘i ko e mo‘oni ‘a e me‘a kotoa pē na‘a mau fakahā atu ‘o kau ki hotau ‘Eiki ko Sīsū Kalaisí."
        },
        {
          "number": "7",
          "text": "Pea lolotonga ho‘omou talitali ko eni ke ne liuaki maí, ‘oku ‘ikai ha tāpuaki ‘e taha te mou hala ai."
        },
        {
          "number": "8",
          "text": "Pea ‘e ‘ai ‘e Kalaisi ke mou tu‘uma‘u ai pē ‘o a‘u ki he ‘aho te ne liuaki mai aí."
        },
        {
          "number": "9",
          "text": "‘Oku falala‘anga ‘a e ‘Otuá. Pea ko ia pē na‘á ne fili kimoutolu ke mou kaungāngāue fakataha mo hono ‘Aló, ‘a hotau ‘Eiki ko Sīsū Kalaisí."
        },
        {
          "number": "10",
          "text": "‘Oku ou kole atu, kāinga, ‘i hoku tu‘unga ko e kaungāfononga mo hotau ‘Eiki ko Sīsū Kalaisí, ke mou uouongataha. ‘Oua ‘e fakafa‘afa‘ahi. Mou feinga ma‘u pē ke loto-taha."
        },
        {
          "number": "11",
          "text": "He kuo fakahā mai ‘e ha ni‘ihi he ‘api ‘o Koloí ‘oku mou feke‘ike‘i."
        },
        {
          "number": "12",
          "text": "‘Oku pehē tokua ‘e he ni‘ihi ‘iate kimoutolu ‘oku nau kau mo au. Kae pehē ‘e he ni‘ihi ia ‘oku nau kau mo ‘Āpolosi, pe ko Pita, pe ko Kalaisi."
        },
        {
          "number": "13",
          "text": "Kuo vahevahe koā ‘a Kalaisi? Ko au koā na‘e tutuki ki he Kolosí ma‘amoutolú? Ko e hingoa koā ‘o‘okú na‘e papitaiso ai kimoutolú?"
        },
        {
          "number": "14",
          "text": "‘Oku ou fakafeta‘i lahi ki he ‘Otuá ‘i he ‘ikai te u papitaiso ha taha ‘iate kimoutolu. Tukukehe ‘a Kalisipō mo Keio."
        },
        {
          "number": "15",
          "text": "‘Oku ‘ikai ha taha ‘iate kimoutolu ‘e lava ke ne pehē mai na‘e papitaiso ia ‘i hoku hingoá."
        },
        {
          "number": "16",
          "text": "Mo‘oni pē na‘á ku papitaiso ‘a Setivena mo hono fāmilí. Ka ‘oku ‘ikai te u manatu‘i na‘á ku toe papitaiso ha taha."
        },
        {
          "number": "17",
          "text": "Na‘e ‘ikai ke fekau au ‘e Kalaisi ke u papitaiso ‘a e kakaí. Na‘á ne fekau au ke u malanga‘i ‘a e ongoongo-leleí, pea ‘oua te u fai ‘aki ‘a e poto ‘o mamaní, na‘a mole ai ‘a e ivi ‘o e kolosi ‘o Kalaisí."
        },
        {
          "number": "18",
          "text": "Ko e kakai ‘oku kei hu‘u ‘enau mo‘uí ki he ‘auhá, ‘oku nau lau ‘a e malanga‘i ‘o e kolosí ko e koto valelau noa‘ia. Ka ko kitautolu kuo fakahaofi ‘etau mo‘uí, ‘oku tau lau ia ko e māfimafi ‘o e ‘Otuá."
        },
        {
          "number": "19",
          "text": "Ko e lau eni ‘a e Folofolá ki aí,"
        },
        {
          "number": "20",
          "text": "Kuo hā leva ‘a e kau potó? Mo e kau ‘ilo‘ilo ki he Folofolá? Mo e kau pāte‘i kikihi ‘o e maama ko ení? ‘Ikai koā kuo fakahaa‘i ‘e he ‘Otuá ko e lau noa e poto ‘o e maama ko ení?"
        },
        {
          "number": "21",
          "text": "Ko e ‘Otua poto. Pea ko hono finangaló ke ‘oua te tau lava ‘o a‘u kiate ia ‘aki hotau poto ‘otautolú. Ka te ne fakahaofi pē ‘e ia ‘a kinautolu ‘e tui ki he ongoongo-lelei ‘oku mau tu‘uakí. Ko e ongoongo ia ‘oku ngalivale, tokua."
        },
        {
          "number": "22",
          "text": "‘Oku holi ‘a e kakai Siú ke fai ange ha mana ke hoko ko ha fakamo‘oni ma‘anautolu. Kae holi ‘a e kakai Kalisí ke fai ange ha faka‘uhinga fakapoto."
        },
        {
          "number": "23",
          "text": "Ka ‘oku mau taukave‘i ‘e kimautolu ia ‘a e tutuki ‘o Kalaisi ki ha kolosi. Ko e me‘a ‘eni ‘oku fepaki mo e tui ‘a e kakai Siu tokolahí. Pea ‘oku launoa‘ia ai e kakai muli tokolahi."
        },
        {
          "number": "24",
          "text": "Ka ko e kakai Siu mo e kakai Kalisi kuo fili ‘e he ‘Otuá, ‘oku nau lau ‘a e ongoongo-lelei ‘oku mau tu‘uakí ko e māfimafi mo e poto ‘o e ‘Otuá."
        },
        {
          "number": "25",
          "text": "He ‘oku a‘u pē ki ha me‘a ‘oku ‘ikai ke hā ngali poto ai ‘a e ‘Otuá, ‘oku laka ‘ānoa ‘a e poto ‘okú ne fai aí ‘i ha fa‘ahinga poto fakaemāmani. Pea ko e ngāvaivai ‘a e ‘Otuá, ‘oku laka ‘ānoa ia ‘i ha fa‘ahinga ivi fakaemāmani."
        },
        {
          "number": "26",
          "text": "Kāinga, vakai na‘a ngalo ‘iate kimoutolu ‘a e anga ho‘omou mo‘ui ‘i he ‘aho na‘e fili ai kimoutolu tāutaha. Na‘e ‘ikai ke lau homou tokolahi ko e kau poto. Ko homou ni‘ihi pē na‘e ma‘u lakanga mā‘olungá. Pea ko e tokosi‘i pē ‘iate kimoutolu na‘e tupu he ngaahi fāmili ‘eiki."
        },
        {
          "number": "27",
          "text": "Ka na‘e fili ‘e he ‘Otuá ha ngaahi me‘a ‘i māmani ‘oku ‘ikai ke hā ngali potó, ke fakamaa‘i ‘aki ‘a e kau potó. Na‘á ne fili ha ngaahi me‘a ‘i māmani ‘oku hā ngali ngāvaivai, ke fakamaa‘i ‘aki ‘a e kau mālohí."
        },
        {
          "number": "28",
          "text": "Ko e ngaahi me‘a ‘oku ‘ikai hano ‘aonga, pe mahu‘inga, ‘i he lau ‘a e kakaí, pea na‘a mo ha ngaahi me‘a na‘e te‘eki ai ke hā ‘i māmani, kuo fili ai ‘a e ‘Otuá ko hono fakata‘e‘aonga‘i ‘a e ngaahi me‘a ‘oku mahu‘inga‘ia ai ‘a e kakaí."
        },
        {
          "number": "29",
          "text": "Ko e fai pehē ‘a e ‘Otuá ke ‘oua na‘a ‘i ai ha me‘a ‘e lava ‘o futa‘aki ‘e ha taha ‘i he‘ene fehangahangai mo iá."
        },
        {
          "number": "30",
          "text": "He ko e ‘Otuá pē kuo mou mo‘ui aí, koe‘uhí ko Kalaisi Sīsū. Ko ia ia hotau poto‘angá. Pea ko ia ‘oku tu‘unga ai ‘etau vālelei mo e ‘Otuá, mo hotau fakatāpuí, mo e totongi hotau huhu‘í."
        },
        {
          "number": "31",
          "text": "Ko ia ai, ko koe ‘okú ke kei holi ke futa‘aki ha me‘a, fai ki he lau ‘a e Folofolá ‘o futa‘aki ‘aki pē ‘a e ‘Eikí."
        }
      ],
      "2": [
        {
          "number": "1",
          "text": "Kāinga, na‘á ku malanga‘i atu kiate kimoutolu ‘a e mo‘oni fufū ‘a e ‘Otuá, na‘e ‘ikai te u ngāue‘aki ai ha ngaahi lea mamafa mo ha ngaahi ‘uhinga fakapoto."
        },
        {
          "number": "2",
          "text": "Ko hono mo‘oní, na‘á ku fakapapau‘i ‘i hoku lotó te u fakamatala’i pē ‘a Sīsū Kalaisi, pea tautautefito ki hono tutuki ki he kolosí."
        },
        {
          "number": "3",
          "text": "‘I he’eku fuofua ‘alu atú, na‘e vaivai hoku sinó pea u tetetete mo tailiilí."
        },
        {
          "number": "4",
          "text": "Pea ko ‘eku ngaahi fakahinohinó mo ‘eku malangá, na‘e ‘ikai te u fie ngutumālie ai, pe fie hā ngali poto. Ka na‘á ku tuku pē ke hā atu ‘a e ivi ‘o e Laumālie ‘o e ‘Otuá."
        },
        {
          "number": "5",
          "text": "Pea ‘oku ‘ikai leva ke makatu‘unga ho‘omou tuí ‘i ha poto fakaemāmani, ka ko e ivi ‘o e ‘Otuá."
        },
        {
          "number": "6",
          "text": "Mo‘oni pē ‘oku mau tala ‘a e potó kiate kinautolu ‘oku matu‘otu‘a ‘enau mo‘ui fakalaumālié. Ka ‘oku ‘ikai ko e fa‘ahinga poto ia ‘o e maama ko ení, pe ko hono kau pulé, ‘a ē ‘oku lolotonga tāututuku atu honau mafaí."
        },
        {
          "number": "7",
          "text": "He ko e poto ‘oku mau talá, ko e poto fufū ia ‘o e ‘Otuá. Ko e poto ia na‘e finangalo ‘a e ‘Otuá ke fakakoloa ‘aki kitautolu, te‘eki ai ke fakatupu ‘a māmaní."
        },
        {
          "number": "8",
          "text": "Na‘e ‘ikai ha lavelave‘iloa ‘a e kau pule ‘o e maama ko ‘ení ki he poto ko iá. He ka ne nau ‘ilo ki ai, na‘e ‘ikai te nau tutuki ‘a e ‘Eiki mohu lāngilangí ki he kolosí."
        },
        {
          "number": "9",
          "text": "Kae hangē ko e lau ‘a e Folofolá,"
        },
        {
          "number": "10",
          "text": "Kuo fakahā mai ‘a e me‘a kotoa pē ‘e he Laumālie ‘o e ‘Otuá. ‘Oku hakule ‘e hono Laumālié ‘a e me‘a kotoa pē, ‘o a‘u ki he ngaahi loloto ‘o e Otuá."
        },
        {
          "number": "11",
          "text": "Ko ho laumālie pē ‘e taha, ‘a ia ‘oku ‘i loto ‘iate koe, ‘okú ne ‘ilo‘i kakato ‘a e ngaahi me‘a ‘oku ‘i ho lotó. Pea ko e Laumālie pē e ‘Otuá ‘okú ne ‘ilo‘i ‘a e ngaahi me‘a ‘oku ‘i he finangalo ‘o e ‘Otuá."
        },
        {
          "number": "12",
          "text": "Ka kuo foaki mai ‘e he ‘Otuá ‘a hono Laumālié. Kuo tau tali mai ‘a e Laumālie ‘Otuá, kae ‘ikai ko e laumālie ‘o e maama ko eni. Pea ‘oku toki mahino ai kiate kitautolu ‘a e ngaahi tāpuaki kuo foaki mai ‘e he ‘Otuá."
        },
        {
          "number": "13",
          "text": "Ko e fo‘i lea kotoa pē ‘oku mau pu‘akí, ko e fakahinohino mai ‘e he Laumālie ‘o e ‘Otuá. Na‘e ‘ikai ke fakahinohino mai ia ‘aki ha poto fakaemāmani. Pea ‘oku tokoni‘i kimautolu ‘e he Laumālie pē ko iá ke mau fakahinohino ‘a e ngaahi me‘a fakalaumālié ki he kakai ‘oku mo‘ui fakalaumālié."
        },
        {
          "number": "14",
          "text": "Ko hono ‘uhinga ia ‘oku ngata ai pē ‘i ha taha ‘oku fā‘ofale ai ‘a e Laumālie ‘o e ‘Otuá ‘oku mahino ki ai ‘a e ngaahi tāpuaki fakalaumālié. Ko e kakai ‘oku ‘ikai ke fā‘ofale ai ‘a e Laumālié, ‘oku nau launoa‘ia he ngaahi tāpuaki ko iá."
        },
        {
          "number": "15",
          "text": "Ko e kakai ‘oku tataki ‘e he Laumālié, ‘oku nau lava ‘o fakakaukau’i lelei ‘a e me’a kotoa pē. Pea ‘oku ‘ikai ke tākiekina kinautolu ‘e he fakakaukau ‘e e kaki kehé. Ka ‘oku hala ma‘u ai pē ‘a e fakafuofua kiate kinautolu ‘a e kakai kehé."
        },
        {
          "number": "16",
          "text": "Hangē ko e lau ‘a e Folofolá,"
        }
      ],
      "3": [
        {
          "number": "1",
          "text": "Kāinga, ko e kakai anga fakaemāmani kimoutolu. Ko hono ‘uhinga ia na‘e ‘ikai ke hangē ai ‘eku fale‘i kiate kimoutolú ko ha fale‘i ki ha kakai fakalaumālié. ‘Oku mou hangē ha kau valevalé he tui kia Kalaisí."
        },
        {
          "number": "2",
          "text": "Ko hono ‘uhinga ia na‘á ku fafanga hu‘akau ai kimoutolú. He na‘e te‘eki ai ke mou lava ‘o kai me‘a fefeka. Pea ‘oku te‘eki ai ai pē."
        },
        {
          "number": "3",
          "text": "He ‘oku te‘eki ai ke mou hoko ko ha kakai fakalaumālie. ‘Oku mou kei felotokovi‘aki mo feke‘ike‘i. Pea ko e fakamo‘oni ia ‘oku te‘eki ai ke mou hoko ko ha kakai fakalaumālie, ka mou kei hangē ai pē ko ha kakai anga fakaemāmaní."
        },
        {
          "number": "4",
          "text": "‘Oku lau ‘e he ni‘ihi ‘iate kimoutolu ‘oku nau kau mo au. Kae lau ‘e he ni‘ihi ia ‘oku nau kau mo ‘Āpolosi. ‘Ikai koā ko e anga fakameāmani ia?"
        },
        {
          "number": "5",
          "text": "Ko ‘Āpolosi mo aú, ko e ongo tamaio‘eiki pē kimaua ‘a e ‘Otuá. Pea ko kimaua na‘á ma tokoni‘i kimoutolu ke mou tuí."
        },
        {
          "number": "6",
          "text": "Na‘á ku tō ‘e au e pulopulá. Kae fu‘ifu‘i ia ‘e ‘Āpolosi. Ka ko e ‘Otuá na‘á ne ‘ai ke mo‘uí."
        },
        {
          "number": "7",
          "text": "‘Oku ‘ikai ko e toko taha ‘oku mahu‘ingá ‘a ia na‘á ne tō ‘a e pulopulá, pe ko ia na‘á ne fu‘ifu‘í, ka ko e ‘Otuá, ‘a ē na‘á ne ‘ai e pulopulá ke mo‘uí."
        },
        {
          "number": "8",
          "text": "‘Oku mahu‘inga tatau pē e toko taha ‘okú ne tō e pulopulá mo ia ‘okú ne fu‘ifu‘í. Pea ‘e fakatou totongi ‘ena ngāué."
        },
        {
          "number": "9",
          "text": "Ko au mo ‘Āpolosí, ko e ongo kaungāngāue ‘a e ‘Otuá. Pea ko kimoutolú ko ‘ene ngoue‘anga. Ko ‘ene toe langa fale foki ‘a kimoutolu."
        },
        {
          "number": "10",
          "text": "Na‘e ‘alo‘ofa mai ‘a e ‘Otuá kiate au ‘o tuku ke u hoko ko e tufunga langa-fale taukei. Pea ko au na‘á ku ‘ai e fakava‘e kuo langa fale ai ha ni‘ihi kehe. Mou taki taha tokanga ki he anga ‘o ‘ene langa."
        },
        {
          "number": "11",
          "text": "He ko Kalaisi pē taha ‘a e fakava‘é."
        },
        {
          "number": "12-13",
          "text": "Ko e me‘a te tau taki taha langa he fakava‘e ko iá, ‘e sivi ‘aki ia ha afi ‘i he ‘aho fakamāú. Pea ‘e toki mahino ai ‘a e me‘a na‘e fai ‘aki ‘etau langa taki taha, pe ko e koula, pe siliva, pe maka mahu‘inga, pe ko e ‘akau mo e lou‘akau mo e mohuku mōmoa."
        },
        {
          "number": "14",
          "text": "Kapau ‘e hao ho‘o langá he afí, pea ‘e fakapale‘i koe."
        },
        {
          "number": "15",
          "text": "Pea ka ‘osi‘osi ia, pea ko e ‘auha ia ho‘o me‘a kotoa pē. Te ke hao koe ia. Ka ‘e hangē ko ha‘o hao mei ha loto afí."
        },
        {
          "number": "16",
          "text": "Kuo te‘eki koā ke mahino kiate kimoutolu ko e temipale kimoutolu ‘o e ‘Otuá, pea ‘oku fā‘ofale ‘iate kimoutolu ‘a e Laumālie Mā‘oni‘oní?"
        },
        {
          "number": "17",
          "text": "Ko e temipale ‘o e ‘Otuá, ‘oku tāpuhā. Pea ko kimoutolu foki ia. Pea ‘e faka‘auha ‘e he ‘Otuá ha taha te ne faka‘auha hono temipalé."
        },
        {
          "number": "18",
          "text": "Vakai na‘a mou mūnoa. Kapau ‘oku ‘i ai ha taha hena ‘okú ke lau ‘okú ke poto he ngaahi me‘a ‘o e maama ko ‘ení, ‘ai ke ke tomu‘a vale, ka ke toki poto mo‘oni."
        },
        {
          "number": "19",
          "text": "He ‘oku lau ‘e he ‘Otuá ‘a e poto ‘o e maama ko ‘ení ko e koto vale. Hangē pē ko e lau ‘a e Folofolá,"
        },
        {
          "number": "20",
          "text": "Ko e lau ‘e taha ‘a e Folofolá ki aí, “‘Oku ‘afio‘i ‘e he ‘Otuá ko e koto hē ‘a e ngaahi fokotu‘utu‘u ‘a e kau potó.”"
        },
        {
          "number": "21-22",
          "text": "Pea mou tuku ai ho‘omou futa‘aki ‘a e me‘a kuo lava tokua ‘e hai mo hai. He ko Paula, mo ‘Āpolosi, mo Pitá, ko homou kau tangata kotoa pē. Ko hono mo‘oní, ko e me‘a kotoa pē, ‘a māmani, mo e mo‘uí, mo e maté, ‘a e ko ení, mo e kaha‘ú, ko ho‘omou me‘a kātoa. ‘Io, ko e me‘a kotoa pē, ‘oku ‘amoutolu ia."
        },
        {
          "number": "23",
          "text": "Pea ‘oku ‘a Kalisi kimoutolu. Pea ko Kalaisi foki, ‘a e ‘Otuá."
        }
      ],
      "4": [
        {
          "number": "1",
          "text": "Mou lau kimautolu ko e kau tamaio‘eiki ‘a Kalaisi, pea kuo fekau ke mau fakamahino ‘a e ngaahi fakalilolilo ‘o e ‘Otuá."
        },
        {
          "number": "2",
          "text": "Ko e fatongia mamafa taha ‘o ha kau tamaio‘eiki, ke nau mateaki‘i ‘a e toko taha ‘oku nau fai ‘ene ngāué."
        },
        {
          "number": "3",
          "text": "Pea te u lau leva ko e me‘a ma‘ama‘a kiate au ho‘omou hanga ‘o fakamāu‘i aú, pe ko hano fakamāu‘i au ‘i ha fale hopo. Ko hono mo‘oní, ‘oku ‘ikai pē te u fakamāu‘i ‘e au au."
        },
        {
          "number": "4",
          "text": "‘Oku ‘ikai ha me‘a te u ‘ilo ki ai ‘e fe‘unga ke fakamāu‘i ai au. Ka ‘e ‘ikai pē ke lau ia ko e fakamo‘oni ‘oku ou ‘ata‘atā. He ko e ‘Eikí pē ‘a hoku fakamāú."
        },
        {
          "number": "5",
          "text": "Pea ‘i he‘ene peheé leva, ‘oua ‘e fakamāu‘i ha taha kae ‘oua kuo liuaki mai ‘a e ‘Eikí. ‘E fakahaa‘i ‘e he ‘Eikí ‘a e ngaahi me‘a kuo ‘ufi‘ufí, mo e ngaahi me‘a kuo fufuu‘i he loto ‘o e kakai kotoa pē. Pea ‘e toki fai ai ‘e he ‘Otuá ki he toko taha kotoa pē ‘a e fakamālō ‘oku tuha mo ia."
        },
        {
          "number": "6",
          "text": "Kāinga, ko ‘eku lave kia ‘Āpolosi mo aú, ko e anga pē ia ‘o ‘eku tā sīpinga atu, hei‘ilo na‘a mahino ai kiate kimoutolu ‘a e ‘uhinga ‘o e kupu‘i lea ‘oku pehē, “‘Oua ‘e hikihikikau‘ā.” Tuku ho‘omou lau ‘oku sai ange ‘a hai ‘ia haí."
        },
        {
          "number": "7",
          "text": "Ko e hā ha me‘a ‘oku mou makehe atu ai? Ko e hā ha me‘a ‘oku mou ma‘u ka ‘oku ‘ikai ke mau ma‘u? Pea kapau ko ho‘omou me‘a ‘oku ma‘ú na‘e foaki atu kotoa pē ‘e he ‘Otuá, pea ko e hā ‘oku mou fakamofutofuta aí?"
        },
        {
          "number": "8",
          "text": "Kuo mou ‘osi fiemālie koā? Kuo mou ‘osi tu‘umālie? Kuo mou ha‘a tu‘i kimoutolu ka mau kei tu‘a pē kimautolu ia? Pehē ange mai kuo mou ha‘a tu‘i ka tau kaihau!"
        },
        {
          "number": "9",
          "text": "‘Oku hangehangē kiate au kuo tuku mai ‘e he ‘Otuá ‘a e tu‘unga mā‘ulalo tahá ma‘amautolu ‘a e kau ‘apōsitoló. ‘Oku mau hangē ko ha kau pōpula ‘oku taki atu ke tāmate‘í, kae kata mai ‘a ha‘a ‘āngelo mo e kakaí."
        },
        {
          "number": "10",
          "text": "‘Oku lau kimautolu ko e kau vale koe‘uhí ko Kalaisi. Ka kuo ‘ai ‘e Kalaisi ke mou poto. ‘Oku mau mā‘ulalo kimautolu mo fehi‘anekina, ka mou mā‘olunga kimoutolu mo faka‘apa‘apa‘ia‘i."
        },
        {
          "number": "11",
          "text": "Kuo a‘u mai pē ki he ‘ahó ni mo ‘emau nofo fiekaia, mo fieinua, mo vala maalualu. ‘Oku ngaohikovi‘i kimautolu pea ‘oku ‘ikai hamau ‘api nofo‘anga."
        },
        {
          "number": "12",
          "text": "‘Oku mau ngāue tōtōivi. Pea ka fai kovi mai ha taha pea mau tala monū atu. Ko ‘emau fepaki mo ha faingata‘a, pea mau kātaki‘i."
        },
        {
          "number": "13",
          "text": "Ka kape mai ha taha pea mau lea lelei atu. Kuo a‘u mai pē ki he ‘ahó ni mo hono lau kimautolu ko e veve mo e kinoha‘a ‘o māmani."
        },
        {
          "number": "14",
          "text": "‘Oku ‘ikai ko ‘eku tohi atu eni ke mou mā ai. ‘Oku ou fie tokoni‘i kimoutolu, ‘o hangē ko ha fie tokoni ha ongo mātu‘a ki he‘ena fānau ‘okú na ‘ofa aí."
        },
        {
          "number": "15",
          "text": "He neongo pē ‘e a‘u ‘o toko lauimano ‘a e fa‘ahinga te nau fakahinohino atu ‘a Kalaisí, ka ko au pē ho‘omou tamaí. Na‘a mou hoko kimoutolu ko ‘eku fānau ‘ia Kalaisi Sīsū ‘i he ‘aho na‘á ku malanga‘i atu ai ‘a e ongoongo-leleí."
        },
        {
          "number": "16",
          "text": "Pea ‘oku ou faka‘amu ai pē ke mou hangē ko aú."
        },
        {
          "number": "17",
          "text": "Ko hono ‘uhinga ia na‘á ku fekau ai ‘a Tīmote ke ‘alu atú. He ‘oku hangē ia ko ha foha ‘ofeiná kiate au. Pea ko e tamaio‘eiki falala‘anga ia ‘a e ‘Eikí. Te ne fakamanatu atu ‘a e anga ‘o ‘eku fononga ‘oku fai ‘i he‘eku mo‘ui fo‘ou ‘ia Kalaisi Sīsuú, ‘a ia ko e mo‘ui ia ‘oku ou fakahinohino ‘i he ngaahi siasi kotoa pē he feitu‘u kotoa pē."
        },
        {
          "number": "18",
          "text": "Kuo fakafuofuolahi ha ni‘ihi ‘iate kimoutolu, ko ‘enau ‘amanakí he‘ikai te u ‘a‘ahi atu."
        },
        {
          "number": "19",
          "text": "Ka kuo vavé ni pē ha‘aku ‘alu atu, ‘o kapau ko e finangalo ia ‘o e ‘Eikí. Pea ‘e toki mahino ai pē pe ‘oku sia‘a ‘a e kau fakafuofuolahi ko ená."
        },
        {
          "number": "20",
          "text": "He ‘oku ‘ikai ko e pule‘anga ‘o e ‘Otuá ko e vālaunoa‘ia. Ka ko e ivi,"
        },
        {
          "number": "21",
          "text": "‘oku mou loto ke u ‘alu atu ‘o hā? Te u ‘alu atu fakapuhopuha‘a, pe fakaoleole?"
        }
      ],
      "5": [
        {
          "number": "1",
          "text": "Kuo fakahā mai pē kiate au ‘oku ‘i ai e ni‘ihi ‘iate kimoutolu ‘oku nofo kovi. Ko hono mo‘oní ‘oku pango ange homou ‘ulungāangá he kakai faka‘otuamaté. Kuo a‘u ai pē eni ‘o nonofo ha tangata mo e mali ‘o ‘ene tangata‘eikí."
        },
        {
          "number": "2",
          "text": "Ka mou kei fakamofutofuta ai pē. Na‘e tonú ke mou loto-mamahi ‘o kapusi mei homou feohi‘angá ha taha ‘oku fai pehē."
        },
        {
          "number": "3-4",
          "text": "Pea neongo ‘oku ‘ikai ke tau fehā‘aki sino, ka ‘oku tau fehā‘aki laumālie. Pea kuó u ‘osi fakamāu‘i ‘a e tangata ko ená ‘i he huafa ‘o hotau ‘Eiki ko Sīsū Kalaisí, ‘o hangē pē ‘oku ou ‘i hena tonú. Pea ko ho‘omou feohi ka hokó, ‘e ‘i ai hoku lotó mo kimoutolu, pea mo e māfimafi ‘o hotau ‘Eiki ko Sīsuú."
        },
        {
          "number": "5",
          "text": "Pea te mou tuku ange leva ‘a e tangata ko ená kia Sētane. ‘E ‘auha ai hono sinó. Ka ‘e fakahaofi hono laumālié ‘i he ‘aho ‘e liuaki mai ai ‘a e ‘Eikí."
        },
        {
          "number": "6",
          "text": "Tuku ā ho‘omou fakamofutofutá. ‘Oku ‘ikai koā te mou fakatokanga‘i ‘a e anga ‘o e lēvaní, ‘ene malava ke tupu ha takaonga mā kakato ‘i ha me‘i lēvani si‘isi‘i?"
        },
        {
          "number": "7",
          "text": "Li‘aki e lēvani motu‘á ka mou hangē ko ha mā fo‘ou na‘e ‘ikai ta‘o ‘aki ha lēvaní. Ko e mā ta‘e lēvani foki kimoutolu. He ko hotau lami Pāsová kuo ‘osi feilaulau‘i."
        },
        {
          "number": "8",
          "text": "Ko ia ai, ‘oua te tau kātoanga‘i ‘etau Pāsová ‘aki ‘a e lēvani motu‘á, ‘a e fai koví mo e fai angahalá. Ka tau kātoanga‘i ‘aki ‘a e mā ta‘e lēvani ‘o e mo‘oni mo e ma‘a."
        },
        {
          "number": "9",
          "text": "Na‘á ku tohi atu ko eé, na‘á ku fekau ke ‘oua te mou feohi mo ha kakai ‘oku nonofo kovi."
        },
        {
          "number": "10",
          "text": "Na‘e ikai te u ‘uhinga atú ki ha kakai ta‘e lotu ‘oku nonofo kovi, pe mānumanu, pe kaiha‘a, pe lotu tamapua. He te tau toki lava ‘o fepulingaki mo kinautolu ‘i ha‘atau māvae ‘osi mo māmani."
        },
        {
          "number": "11",
          "text": "Na‘á ku ‘uhinga atu au ia ki he fa‘ahinga ‘oku nau lau ‘oku nau lotu kae nonofo kovi pē, pe mānumanu, pe kākā, pe lotu tamapua. ‘Oua pē ‘e nofo hifo ke kai mo ha kakai pehē."
        },
        {
          "number": "12-13",
          "text": "‘Oku ‘ikai foki ko e fatongia ‘o‘okú ke fakamāu‘i ‘a e kakai tua‘aá. ‘E fakamāu‘i kinautolu ‘e he ‘Otuá. Kae ‘ikai koā ko homou fatongiá ke fakamāu‘i ‘a e kakai ‘i homou loto feohi‘angá? Hangē ko e lau ‘a e Folofolá, “Teke‘i ‘a e toko taha fai koví mei homou lotolotongá.”"
        }
      ],
      "6": [
        {
          "number": "1",
          "text": "Ka ‘iloange kuo fai hala kiate koe hao kāingalotu, ‘okú ke ‘ai nai ke mo hopo ‘i ha kau fakamaau ta‘e lotu, pe ‘okú ke tuku ke fakamāu‘i ia ‘e homou kaungālotú?"
        },
        {
          "number": "2",
          "text": "Kuo te‘eki ai koā ke mahino kiate kimoutolu ko e kakai ‘a e ‘Otuá te nau fakamāu‘i ‘a māmani? Kapau leva ko kinautolu te nau fakamāu‘i ‘a māmaní, me‘a ní ‘e faingata‘a ha‘anau fakamāu‘i ha fanga ki‘i me‘a iiki?"
        },
        {
          "number": "3",
          "text": "Kuo te‘eki koā ke mou ‘ilo ko kitautolu te tau fakamāu‘i ‘a e kau ‘āngeló? Pea kapau ko e fatongia ia te tau faí, pea me‘a ní ‘e faingata‘a kiate kitautolu ke tau fakamāu‘i ha fanga ki‘i me‘a ‘o e nofo ko ‘ení?"
        },
        {
          "number": "4",
          "text": "Ko e hā ‘oku mou ‘ave ai e fanga ki‘i me‘a ‘oku mou ta‘e fiemālie aí ki ha kau fakamāu ‘oku ‘ikai faka‘apa‘apa‘ia‘i ‘e homou kāinga lotú?"
        },
        {
          "number": "5",
          "text": "Fakamā! Me‘a ní ‘oku hala ha taha poto ‘iate kimoutolu te ne lava ‘o fakamāu‘i ha kē ‘a ha ongo kaungālotu?"
        },
        {
          "number": "6",
          "text": "He ko ena ‘oku ō ‘a e ongo kaungālotu ki ha kau ta‘e tui ke nau fai ‘ena hopó."
        },
        {
          "number": "7",
          "text": "‘Oku ‘ilonga pē ‘a e mā‘ulalo ho‘omou mo‘uí ‘i he fa‘a hoko ha ngaahi kē pehē ‘i homou feohi‘angá. ‘Ikai na‘e mei sai ange ha‘amou kātaki‘i pē ‘a e kovi kuo fai kiate kimoutolú? ‘Ikai na‘e mei sai ange ke mou tuku ai pē ke kaiha‘asi ho‘omou koloá?"
        },
        {
          "number": "8",
          "text": "Ka ko kimoutolu pē ‘oku mou fai kovi ki homou kaungālotú, mo kaiha‘a meiate kinautolú."
        },
        {
          "number": "9-10",
          "text": "Kuo te‘eki ai koā ke mou ‘ilo ‘e ‘ikai ke ma‘u ‘inasi e kakai fai koví he ngaahi tāpuaki e pule‘anga ‘o e ‘Otuá? Vakai na‘a mūnoa homou lotó. ‘E ‘ikai ma‘u ‘inasi he pule‘anga ‘o e ‘Otuá ha taha ‘oku nofo kovi, pe lotu tamapua, pe fe‘auaki, faka-Sōtoma, kaiha‘a, mānumanu, fa‘a konā, pe laukovi."
        },
        {
          "number": "11",
          "text": "Na‘e fai pehē ha ni‘ihi ‘iate kimoutolu he kuo hilí. Ka na‘e fakama‘a ho‘omou angahalá, na‘e fakatāpui kimoutolu, na‘e fakalelei kimoutolu mo e ‘Otuá ‘i he huafa ‘o e ‘Eiki ko Sīsū Kalaisí, ‘i he ngāue ‘a e Laumālie ‘a hotau ‘Otuá."
        },
        {
          "number": "12",
          "text": "Tokaange ha taha ‘iate kimoutolu te ne pehē mai, “‘Oku ngofua kiate kitautolu ‘a e me‘a kotoa pē.” Mo‘oni ia. Ka ‘oku ‘ikai ke ‘aonga kiate kitautolu ‘a e me‘a kotoa pē. Pea ‘oku ou ‘ai ai pē ‘e au ke ‘oua ‘e pulekehea au ‘e ha me‘a."
        },
        {
          "number": "13",
          "text": "‘E pehē mai ‘e ha toe taha ia, “Ko e me‘a kaí, ki he keté. Pea ko e keté, ki he me‘a kaí.” Mo‘oni ia. Ka ‘e faka‘auha fakatou‘osi ‘e he ‘Otuá. ‘Oku ‘ikai ko e sinó ke fai ‘aki ‘a e nofo koví, ka ko e ngāue ‘a e ‘Eikí, ‘a ē ‘okú ne pule ki hotau sinó."
        },
        {
          "number": "14",
          "text": "‘E fokotu‘u ‘e he ‘Otuá kitautolu mei he maté ke tau mo‘uí, ‘aki ‘a e ivi māfimafi pē ko ē na‘á ne fokotu‘u ‘aki hotau ‘Eikí mei he maté ke ne mo‘uí."
        },
        {
          "number": "15",
          "text": "Ko homou ngaahi sinó, foki, ko e ngaahi kupu ‘o Kalaisi. Pea ‘oku taau ai koā ke u ‘ai ha kupu ‘o Kalaisi ke hoko ia ko e kupu ‘o ha fefine fe‘auaki? ‘Ikai!"
        },
        {
          "number": "16",
          "text": "Pea kuo te‘eki ai koā ke mou ‘ilo ko ‘ene tuku atu ‘e ha tangata hono sinó ki ha fefine fe‘auaki, ko ‘ena sino tahá ia? He ko e lau ki ai ‘a e Folofolá ‘oku mahino, “‘E hoko ‘a e tokouá ko e kakano pē taha.”"
        },
        {
          "number": "17",
          "text": "Ka ko ‘ene taha ha tangata pe fefine mo e ‘Eikí, ko ‘ena laumālie taha ia mo ia."
        },
        {
          "number": "18",
          "text": "Mou faka‘ehi‘ehi mei he nonofo koví. Ko e ngaahi faikovi kehé, ‘oku ‘ikai ke lave tonu ki he sinó. Ka ko e nonofo koví, ko e faikovi ia ki he sinó."
        },
        {
          "number": "19",
          "text": "‘Oku ‘ikai koā ke mou ‘ilo ko homou sinó ko e temipale ia ‘o e Laumālie Mā‘oni‘oní. He ‘okú ne fā‘ofale ‘iate kimoutolu. Pea na‘e foaki atu ia ‘e he ‘Otuá. ‘Oku ‘ikai ‘amoutolu kimoutolu, ka ko e ‘Otuá."
        },
        {
          "number": "20",
          "text": "He na‘e fakatau kimoutolu ‘e he ‘Otuá. Mou fakalāngilangi‘i ‘a e ‘Otuá ‘aki homou sinó."
        }
      ],
      "7": [
        {
          "number": "1",
          "text": "Ka u lave atu mu‘a ki he ngaahi me‘a na‘a mou tohi mai aí. Na‘a mou fehu‘i maí pe “Ko e fakapotopoto tahá nai ke ‘oua ‘e mali ha taha?”"
        },
        {
          "number": "2",
          "text": "Ko ‘eku tali ki aí, te mou hao he ngaahi ‘ahi‘ahi lahi ‘o kapau te mou taki taha ma‘u uaifi pe husepāniti."
        },
        {
          "number": "3",
          "text": "Pea ‘oku taau mo e husepānití mo e uaifí ke na fefaka‘atu‘i‘aki ‘i he‘ena fetokanga‘aki fakasinó."
        },
        {
          "number": "4",
          "text": "He ko e uaifí ma‘á e husepānití, ‘o ‘ikai ma‘ana pē. Pea ko e husepānití ma‘á e uaifí, ‘o ‘ikai ma‘ána pē."
        },
        {
          "number": "5",
          "text": "Pea ‘i he‘ene peheé leva, ‘oua ‘e ta‘ofi ‘ena feohi fakasinó, tuku kehe ‘i ha‘ana felotoi ki ai ‘o fuoloa si‘i pē, koe‘uhí ka na tokanga ange ki he‘ena lotú. Pea ‘e ‘ikai leva ke lava ‘e Sētane ‘o fakatauele‘i kimoutolu ‘i ha‘amou vaivai hono pule‘i kimoutolú."
        },
        {
          "number": "6",
          "text": "Ko ‘eku ngaahi lau pē eni ‘a‘aku ki he ngaahi me‘a ‘oku ala fai. ‘Oku ‘ikai ko ha tu‘utu‘uni ia."
        },
        {
          "number": "7",
          "text": "‘Oku ou faka‘amu mai ‘e au ke mou hangē pē ko aú. Ka ‘oku kehekehe foki ‘a e ngaahi tāpuaki kuo faka‘inasi ‘aki kitautolu taki taha ‘e he ‘Otuá."
        },
        {
          "number": "8",
          "text": "Ko ‘eku fale‘i ki he fa‘ahinga kuo te‘eki ai ke malí, mo e kau uitoú, ke nau nofo pehē ai pē, ‘o hangē ko aú."
        },
        {
          "number": "9",
          "text": "Pea kapau ‘oku ‘ikai te nau lava ‘o pule‘i kinautolu, pea nau mali ā. He ‘oku sai ange ‘enau malí he kakaha ai pē ‘a e holí ‘i honau kakanó."
        },
        {
          "number": "10",
          "text": "Ko ‘eku fakahinohino eni ki he kakai kuo ‘osi malí, ‘oua te nau vete. Pea ko e fakahinohino ia ‘a e ‘Eikí, ‘o ‘ikai ko au. Ka vete ‘e ha fefine hono husepānití,"
        },
        {
          "number": "11",
          "text": "pea ko e me‘a pē ‘e ua, ko ‘ene nofo ta‘e toe mali ai pē, pe ko ‘ene foki ki hono husepānití. Pea ‘oua ‘e vete ‘e ha tangata hono uaifí."
        },
        {
          "number": "12",
          "text": "‘Oku ‘ikai te u ‘ilo ki ha toe fakahinohino ‘a e ‘Eikí ki he nofo malí. Ka ko ‘eku fale‘í pē eni. Kapau ‘oku ‘ikai ke tui ho uaifí ki he ‘Eikí, ka ‘okú ne kei fie nofo fakataha mo koe, ‘oua ‘e vete ia."
        },
        {
          "number": "13",
          "text": "Pea kapau ‘oku ‘ikai ke tui ho husepānití ki he ‘Eikí, ka ‘okú ne kei fie nofo fakataha mo koe, ‘oua te ke vete ia."
        },
        {
          "number": "14",
          "text": "He ko ho husepāniti pe uaifi ‘oku ‘ikai te ne tui ki he ‘Eikí, kuo fakatāpui ai pē ia ‘i he‘ene mali mo koé."
        },
        {
          "number": "15",
          "text": "Pea ka loto leva ho husepānití, pe ko ho uaifí, ke mo māvae, fai ‘aki pē ia, ‘o kapau ‘oku ‘ikai ke ne tui ki he ‘Eikí. ‘Oku ‘ikai ke kei ha‘i koe ki he toko taha ko iá. He na‘e fili foki koe ‘e he ‘Otuá. Pea ko hono finangaló ke melino ho‘o mo‘uí."
        },
        {
          "number": "16",
          "text": "Pea ‘ikai ngata ai, ka ‘okú ke ‘ilo fēfē te ke lava ‘o fakatafoki ho husepāniti pe uaifi ta‘e tuí?"
        },
        {
          "number": "17",
          "text": "‘Oku ou fale‘i e kāinga lotu ‘o e siasi kotoa pē ke nau hoko atu ‘i he tu‘unga ‘o e nofo na‘a nau taki taha ‘i ai ‘i he ‘aho na‘e fili ai kinautolu ‘e he ‘Otuá. Pea ko ‘eku fakahinohino ai pē ia kiate kimoutolú."
        },
        {
          "number": "18",
          "text": "Kapau kuo ‘osi kamu koe, ‘oua te ke feinga ke liliu ia. Pea kapau na‘e ‘ikai ke kamu koe, pea ‘oua te ke ‘ai ke ke kamu."
        },
        {
          "number": "19",
          "text": "He ‘oku ‘ikai ko e kamú, pe ko e ta‘e kamú, ‘oku mahu‘ingá, ka ko e talangofua ki he ngaahi fekau ‘a e ‘Otuá."
        },
        {
          "number": "20",
          "text": "‘Oua te mou feinga ke hiki mei he tu‘unga na‘a mou ‘i ai taki taha ‘i he ‘aho na‘e fili ai kimoutolu ‘e he ‘Otuá."
        },
        {
          "number": "21",
          "text": "Ko ha pōpula koā koe? ‘Oua te ke tokanga koe ki ai. Ka ‘o ka ‘iloangé kuo faingamālie ke fakatau‘atāina‘i koe, peá ke faka‘aonga‘i."
        },
        {
          "number": "22",
          "text": "He ko e pōpula kuo fili ‘e he ‘Eikí, ko ‘ene tangata pe fefine tau‘atāina ia. Pea ko ha taha kuo fili ‘e he ‘Eikí ko e pōpula ia ‘a Kalaisi."
        },
        {
          "number": "23",
          "text": "Ko e ‘Otuá, na‘á ne fakatau ‘aki kimoutolu ha totongi mamafa. ‘Oua te mou toe hoko ko ha kau pōpula ‘a ha tangata."
        },
        {
          "number": "24",
          "text": "Mou taki taha tu‘u pē he tu‘unga na‘a mou ‘i ai he ‘aho na‘e fili ai kimoutolu ‘e he ‘Otuá."
        },
        {
          "number": "25",
          "text": "‘Oku ‘ikai te u ‘ilo ki ha fakahinohino ‘a e ‘Eikí ‘o kau ki he fa‘ahinga kuo te‘eki ai ke malí. Ka u fakahā atu mu‘a ‘eku fakakaukau ki aí ‘i hoku tu‘unga ko e toko taha falala‘anga ‘i he ‘alo‘ofa mai ‘a e ‘Eikí."
        },
        {
          "number": "26",
          "text": "Ko e ngaahi ‘aho faingata‘a ‘oku tau ‘i aí. Pea ‘oku ou pehē ‘e sai ange ke mou nofo ta‘e mali pē."
        },
        {
          "number": "27",
          "text": "Kapau kuó ke ‘osi mali, nofo mali ai pē koe. Pea kapau kuo te‘eki ai ke ke mali, pea ‘oua te ke mali."
        },
        {
          "number": "28",
          "text": "‘Oku ‘ikai ke kovi ‘a e malí, ‘o a‘u ai pē ki ha taha na‘e te‘eki ai ke mali. Ka ko e fa‘ahinga ‘e malí, te nau fepaki mo ha ngaahi faingata‘a lahi. Pea ‘oku ou loto ke ‘aofi kimoutolu mei he ngaahi faingata‘a ko iá."
        },
        {
          "number": "29",
          "text": "Ko ‘eku ‘uhingá, kāinga, kuo vave ‘a e liuaki mai ‘a e ‘Eikí. Mei heni ‘o fai atu, fai ‘e kinautolu ‘oku ma‘u uaifí ‘a e fa‘ahinga nofo ‘a e kakai ‘oku ‘ikai ke ma‘u uaifí."
        },
        {
          "number": "30",
          "text": "Fai ‘e kinautolu ‘oku tauanga‘á ‘a e fa‘ahinga nofo ‘a e kakai ‘oku ‘ikai ke tauanga‘á. Fai ‘e kinautolu ‘oku kātoanga fiefiá ‘a e fa‘ahinga nofo ‘a e kakai ‘oku ‘ikai ke kātoanga fiefiá. Fai ‘e kinautolu ‘oku fakatupu koloá ‘a e fa‘ahinga nofo ‘a e kakai ‘oku ‘ikai ha‘anau koloá."
        },
        {
          "number": "31",
          "text": "Pea fai ‘e kinautolu ‘oku femo‘uekina he ngaahi nga‘oto‘ota ‘o e maama ko ení ‘a e fa‘ahinga nofo ‘a e kakai ‘oku ‘ikai ke femo‘uekiná. He ‘e ‘ikai toe fuoloa atu ‘a e maama ko ‘eni ‘oku tau maheni mo iá."
        },
        {
          "number": "32",
          "text": "‘Oku ou loto au ke mou hao he loto-hoha‘á. ‘Oku hoha‘a ‘a e loto ‘o e tangata ta‘e malí ki he ngaahi me‘a te ne lava ‘o fakahōifua ‘aki e finangalo ‘o e ‘Eikí."
        },
        {
          "number": "33",
          "text": "Kae hoha‘a ‘a e loto ‘o e tangata ‘osi malí ki he ngaahi me‘a ‘o e maama ko ení. He ‘oku tokanga ia ki he ngaahi me‘a te ne lava ‘o fakafiemālie‘i ‘aki e loto ‘o hono uaifí."
        },
        {
          "number": "34",
          "text": "Pea ‘oku fefūsiaki leva hono lotó. Ko e kau fefine ta‘e malí, mo e kau finemui kuo te‘eki ai ke malí, ‘oku nau tokanga ki he ngāue ‘a e ‘Eikí. He ‘oku nau fakatapui ki ai honau sinó mo honau laumālié fakatou‘osi. Kae fa‘a tokanga ‘a e kau fefine malí ki he ngaahi me‘a te nau lava ‘o fakafiemālie‘i ‘aki ‘a e loto ‘o honau husepānití."
        },
        {
          "number": "35",
          "text": "Ko ‘eku fale‘i ko ení, ke langa hake ho‘omou mo‘uí, ‘o ‘ikai ke taputapui. He ‘oku ou fie tokoni‘i kimoutolu ke mou mo‘ui ‘aki ha fa‘ahinga mo‘ui ‘oku hoa mo taau, mo tāfataha ki he ‘Eikí."
        },
        {
          "number": "36",
          "text": "Ka ke ka fakakaukau leva na‘a ‘oku ‘ikai ke fe‘unga ho anga ‘oku fai ki he finemui ‘okú mo fakama‘ú, pea ‘oku hulu fau ho‘o tokanga ki aí, peá ke mali ā koe mo ia. ‘Oku ‘ikai ke kovi ia."
        },
        {
          "number": "37",
          "text": "Ka ‘e sai ange ke ke pule‘i koe mo fakapapau‘i ho lotó ke ‘oua te ke mali."
        },
        {
          "number": "38",
          "text": "‘E lelei pē ha‘o mali ‘au ia. Ka ‘e lelei ange ke ke nofo ta‘e mali ai pē."
        },
        {
          "number": "39",
          "text": "Ko e fefine malí, ‘oku totonu ke nofo mali ai pē ia mo hono husepānití ‘o a‘u ki he mate ‘a hono husepānití. Pea ko ‘ene toki ‘atā ia ke toe mali. Ka kuo pau ke ne mali mo ha taha ‘oku tui ki he ‘Eikí."
        },
        {
          "number": "40",
          "text": "Ka neongo ia, ka ‘e sai ange ke ne nofo ta‘e mali ai pē. Pea ‘oku ou tui ko ‘eku fale‘i ko iá ‘oku hoa mo e fakahinohino ‘a e Laumālie ‘o e ‘Otuá."
        }
      ],
      "8": [
        {
          "number": "1",
          "text": "Na‘a mou fehu‘i mai ‘i ho‘omou tohí ‘o felāve‘i mo e me‘akai kuo fai ‘aki ha feilaulau ki ha tamapua ‘otua. Ko kitautolu kotoa pē foki, ‘oku ‘i ai ‘etau ki‘i ‘ilo ki he kaveinga ko ení. Ka ‘oku fakatupu hīkisia ‘a e ‘iló. Kae fakatupu langa hake ‘a e ‘ofá ia."
        },
        {
          "number": "2",
          "text": "Ko hono mo‘oní, ko e kakai ‘oku nau pehē ‘oku lahi ‘enau ‘iló, ‘oku nau hala ‘aupito ‘i ha ‘ilo."
        },
        {
          "number": "3",
          "text": "Ka ‘oku ‘ilo ‘e he ‘Otuá ‘a e kakai ‘oku ‘ofa aí."
        },
        {
          "number": "4",
          "text": "Pea ko e me‘a leva ki he fai feilaulau ki ha tamapua ‘otua, ‘oku tau ‘ilo foki ‘oku fakafofonga‘i ‘e he tamapuá ‘a e loí, he ‘oku taha pē ‘a e ‘Otuá."
        },
        {
          "number": "5",
          "text": "‘Oku lahi e ngaahi me‘a ‘i māmani ‘oku ‘otua‘aki, mo ‘eiki‘aki ‘e he tokolahi. Ka ‘oku ‘ikai ko ha ngaahi ‘otua mo‘oni kinautolu, pe ko ha ngaahi ‘eiki mo‘oni."
        },
        {
          "number": "6",
          "text": "‘Oku taha pē hotau ‘Otuá. Pea ko ‘etau Tamaí ia. Ko ia na‘á ne fakatupu ‘a e me‘a kotoa pē. Pea ko ‘etau mo‘uí ma‘ána. Pea ‘oku taha pē hotau ‘Eikí, ko Sīsū Kalaisi. Ko ia na‘e tu‘unga ai hono fakatupu ‘o e me‘a kotoa pē. Pea ko ia ‘oku tau ‘i māmani aí."
        },
        {
          "number": "7",
          "text": "Ka ‘oku ‘ikai ke ‘ilo ‘a e tokolahi ki he ngaahi me‘á ni. Ko hono mo‘oní, kuo talu e tupu ‘a e tokolahi mo ‘enau tui ‘oku ‘i ai pē ‘a e mo‘ui ‘i he ngaahi tamapua ‘otuá. Pea ko e kai ‘e he kakai ko iá ha kakano‘i manu na‘e fai ‘aki ha feilaulau ki ha tamapua, ‘oku nau ongo‘i kuo ‘uli ai honau laumālié. He kuo te‘eki ai ke nau ‘ilo ‘a e faikehekehe ‘o e leleí mo e koví."
        },
        {
          "number": "8",
          "text": "Ka ‘oku ‘ikai ha kaunga ‘a e me‘akaí ia ki hotau vā mo e ‘Otuá. ‘E ‘ikai ke kau kovi ki ai ‘etau ta‘e kaí. Pea ‘e ‘ikai ke kau lelei ki ai ‘etau kaí."
        },
        {
          "number": "9",
          "text": "Kae vakai na‘a hoko ho‘o tau‘atāina ko ená ko ha me‘a ke faingata‘a‘ia ai ha taha ‘oku kei vaivai hono konisenisí."
        },
        {
          "number": "10",
          "text": "Ko e ‘ū me‘a ko ení, kuo ‘osi mahino lelei kiate koe, ‘o ke lava ‘o kai tau‘atāina ai pē koe ‘i he fai‘anga lotu ‘o ha tamapua ‘otua. Kae fēfē ‘o kapau ‘e sio atu ha taha ‘oku kei vaivai hono konisenisí peá ne fakakaukau ai ke kai mo ia ha me‘akai kuo fai ‘aki ha feilaulau ki ha tamapua ‘otua?"
        },
        {
          "number": "11",
          "text": "Ko ‘ene ‘auha ia si‘a taha na‘e pekia ma‘ána ‘a Kalaisi."
        },
        {
          "number": "12",
          "text": "Ko ho‘o ‘ai ke faingata‘a‘ia pehē ha taha ‘oku kei vaivai hono konisenisí, ko ho‘o fai angahala ia. Ko ho‘o faiangahala ia kia Kalaisi."
        },
        {
          "number": "13",
          "text": "Kapau ‘e hoko ha me‘a ‘oku ou kai ko ha me‘a ke lavea ai si‘a taha kuo tui ki he ‘Eikí, pea ‘e ‘ikai te u toe kai kakano‘i manu au ia ‘o a‘u ki he‘eku mate."
        }
      ],
      "9": [
        {
          "number": "1",
          "text": "Ko e tangata tau‘atāina au. Ko e ‘apōsitolo au. Na‘á ku mamata au kia Sīsū ko hotau ‘Eikí. Pea ko au na‘á ku tokoni‘i kimoutolu ke mou tui kiate iá."
        },
        {
          "number": "2",
          "text": "Ko e lau nai ‘a e ni‘ihi, ‘oku ‘ikai ko e ‘apōsitolo au. Ka ko ho‘omou mo‘uí ko e fakamo‘oni ia ki he‘eku hoko ko e ‘apōsitolo ma‘amoutolú."
        },
        {
          "number": "3",
          "text": "Ka fehu‘ia au ‘e he kakaí, peá u tala ange,"
        },
        {
          "number": "4",
          "text": "‘oku totonu ‘aupito pē hono fafanga au mo Pānepasa ‘i he‘ema ngāue holó."
        },
        {
          "number": "5",
          "text": "Pea ‘okú ma tau‘atāina ke mali, ‘o hangē pē ko e kau ‘apōsitolo kehé, mo e ngaahi tehina ‘o e ‘Eikí, pea mo Pita."
        },
        {
          "number": "6",
          "text": "Na‘a ‘oku mou fakakaukau ko au pē mo Pānepasa ‘oku totonu ke ma fai mo ha ngāue kehe ke ma‘u ai homa tauhí."
        },
        {
          "number": "7",
          "text": "Kae ‘anefē ha sōtia ‘okú ne fua pē ‘e ia ‘ene ngaahi fakamole fakakautaú? ‘Anefē ia ha taha ‘e tō kālepi kae ‘ikai kai he‘ene kālepí? ‘Anefē ia ha taha ‘e tauhi monumanu kae ‘ikai inu hu‘akau mei he‘ene monumanú?"
        },
        {
          "number": "8-9",
          "text": "‘Oku ‘ikai ko e lau pē ia ‘a‘aku. He ‘oku pehē mai ‘a e Lao ‘a Mōsesé, “‘Oua ‘e ta‘ofi ‘a e kai koane ‘a e pulu ‘au‘au koané.”"
        },
        {
          "number": "10",
          "text": "‘Oku ‘ikai ko e lau eni ‘a e ‘Otuá ki he pulú pē. He ‘oku toe ‘uhinga mai pē kiate kitautolu. He ko e kau faka‘uli palaú, mo e kau utu ta‘ú, ‘oku taau ke nau ‘amanaki ma‘u ‘inasi he ta‘ú."
        },
        {
          "number": "11",
          "text": "Ko e tō ta‘u fakalaumālie na‘á ma fai mo Pānepasa ‘i hená. Pea ‘e hala koā ha‘ama utu ha ngaahi tāpuaki fakamatelie ‘iate kimoutolu?"
        },
        {
          "number": "12",
          "text": "‘Oku totonu ke ma ‘inasi ai. He kuo ngofua ki ha ni‘ihi hena ke nau ma‘u ‘inasi ai."
        },
        {
          "number": "13",
          "text": "‘Oku ‘ikai koā ke mou fakatokanga‘i ‘a e kau fai fatongia he Temipalé, ‘a e tauhi ‘enau kaí mei he ngaahi me‘a‘ofa ‘oku foaki he Temipalé? ‘Oku ‘ikai koā te mou fakatokanga‘i ‘a e ma‘u ‘inasi ‘a e kau fai fatongia he ‘ōlitá he ngaahi me‘a‘ofa ‘oku hapai he ‘ōlitá?"
        },
        {
          "number": "14",
          "text": "Pea ko e finangalo ‘o e ‘Eikí ki he fa‘ahinga ‘oku nau malanga‘i ‘a e ongoongo-leleí, ke nau ma‘u pē ‘enau mo‘uí mei ai."
        },
        {
          "number": "15",
          "text": "Ka kuo te‘eki ai tu‘o taha te u ngāue‘aki ‘eku tau‘atāina ko iá. Pea ‘oku ‘ikai ko ‘eku tohi atu eni ke fai e me‘a ko iá. He ‘e sai ange ke u mate ‘i ha‘aku tuku ke fa‘ao ‘a hoku pōlepole‘anga ko ení meiate au."
        },
        {
          "number": "16",
          "text": "Ka ‘oku ‘ikai ha me‘a ke u pōlepole ai he‘eku malanga‘i ‘a e ongoongo leleí. He ko e fatongia ia na‘e tuku mai ‘e he ‘Otuá. Pea ko e mala‘ia lahi ‘o‘oku ‘o kapau te u lī‘aki hoku fatongia ko iá."
        },
        {
          "number": "17",
          "text": "Kapau ko ‘eku malanga‘i ‘a e ongoongo leleí ko ‘eku fie malanga‘i pē, pea ‘e fakapale‘i au. Pea kapau ‘e ‘ikai te u fie malanga‘i, ka ko e fatongia ai pē ia na‘e tuku mai ‘e he ‘Otuá."
        },
        {
          "number": "18",
          "text": "Pea ko e hā hoku fakapale ‘e faí? Tā ko hono toe fakakoloa‘i ‘aki au ha faingamālie fo‘ou ke talaki ‘a e ongoongo leleí, ‘o ‘ikai ai pē te u sio ki ha totongi, pe ko ha‘aku tau‘atāina he ongoongo leleí."
        },
        {
          "number": "19",
          "text": "‘Oku ‘ikai ko e pōpula au ‘a ha taha. Ka kuó u ‘ai au ke u hoko ko e pōpula ‘a e kakai kotoa pē, ka u fakatafoki mai ‘a e tokolahi taha ‘e ala lavá."
        },
        {
          "number": "20",
          "text": "Ko ‘eku ngāue ki he kakai Siú, peá u mo‘ui faka-Siu, hei‘ilo te u fakatafoki mai ha kakai Siu. Pea neongo ‘oku ‘ikai te u mo‘ui ‘aki ‘a e Lao ‘a Mōsesé, ka ‘oku ou ‘ai ke u hangē ha Siú, hei‘ilo te u lava ai ‘o fakatafoki mai ha kau Siu."
        },
        {
          "number": "21",
          "text": "Pea ko ‘eku ngāue ki he kakai ‘oku ‘ikai ke nau mo‘ui ‘aki e Lao ‘a Mōsesé, peá u ‘ai leva ke u hangē ko kinautolú, hei‘ilo te u lava ‘o fakatafoki mai kinautolu."
        },
        {
          "number": "22",
          "text": "Ko ‘eku ngāue ki he kakai ‘oku kei vaivai ‘enau mo‘ui fakalaumālié, peá u ‘ai leva ke u hangē ko kinautolú, hei‘ilo te u lava ‘o fakatafoki mai kinautolu. ‘Oku ou fai ‘a e me‘a kotoa pē ‘oku ou ala lava, ka u fakatafoki mai ‘a kinautolu ‘oku ala lava."
        },
        {
          "number": "23",
          "text": "‘Oku ou fai kātoa eni koe‘uhí ko e ongoongo-leleí, hei‘ilo te u ‘inasi ai ‘i hono ngaahi tāpuakí."
        },
        {
          "number": "24",
          "text": "Ka fai ha lova, ko e fo‘i toko taha pē foki te ne ma‘u e palé. Fei mo mou lele ke ma‘u ‘a e palé."
        },
        {
          "number": "25",
          "text": "‘Oku tōtōivi ‘a e kau lová he teuteu ‘enau feinga ki ha pale ‘oku ‘ikai tolonga. Ka ko ‘etau feinga ‘atautolú ia ki ha pale ‘e tolonga ‘o ta‘e ngata."
        },
        {
          "number": "26",
          "text": "‘Oku ‘ikai ke taumu‘avalea ‘eku lová. Pea ‘oku ‘ikai te u fuhu leta ‘aki pē ‘eku tuki ‘eá."
        },
        {
          "number": "27",
          "text": "‘Oku ou laiki hoku sinó ke u mapule‘i, telia na‘á ku uki mai e kakaí ke kau he fe‘auhí, pea ‘ai ange kuo fakata‘e‘aonga‘i au ia."
        }
      ],
      "10": [
        {
          "number": "1",
          "text": "Mou manatu‘i, kāinga, ‘a e fononga holo ‘etau ngaahi kuí he malumalu ‘o e konga ‘aó, mo ‘enau laka atu he Tahi Kulokulá."
        },
        {
          "number": "2",
          "text": "Na‘e hangē ia ko honau papitaiso ‘o hoko ko ha kau ako ‘a Mōsese."
        },
        {
          "number": "3",
          "text": "Na‘a nau kai kotoa pē he me‘akai fakalangi tatau,"
        },
        {
          "number": "4",
          "text": "mo inu kotoa pē he me‘ainu fakalaumālie tatau, ‘a ē na‘e tafe mai mei he Maka fakalaumālie na‘e muimui fononga ‘iate kinautolú. Pea ko Kalaisi ‘a e Maka ko iá."
        },
        {
          "number": "5",
          "text": "Ka neongo ia, ka na‘e ‘ikai ke hōifua mai ai e ‘Otuá ki he tokolahi ‘iate kinautolu. Pea nau mate ai, ‘o mofele noa‘ia honau ngaahi ‘anga‘angá he toafá."
        },
        {
          "number": "6",
          "text": "Ko e me‘a na‘e hoko kiate kinautolú, ko e fakatokanga ai pē ia kiate kitautolu ke ‘oua te tau holi ke fai kovi ‘o hangē ko kinautolú."
        },
        {
          "number": "7",
          "text": "Na‘a nau lotu tamapua kinautolu. He ‘oku pehē he Folofolá, “Na‘e nofo hifo ‘a e kakaí ke kātoanga kai mo inu. Pea nau toki tau‘olunga takai holo.” ‘Oua te mou lotu tamapua kimoutolu."
        },
        {
          "number": "8",
          "text": "Na‘e fai ‘e he ni‘ihi ‘iate kinautolu ‘a e ngaahi ‘ulungāanga fakamā. Pea mate ai ‘a e toko ua mano tolu afe ‘i he ‘aho pē ‘e taha."
        },
        {
          "number": "9",
          "text": "‘Oua te tau sivi‘i ‘a e ‘Eikí, ‘o hangē ko e ni‘ihi, ‘o nau mate ai ko e u‘u kinautolu ‘e ha fanga ngata kona."
        },
        {
          "number": "10",
          "text": "Pea tuku mo e ngulungulú. He na‘e ngulungulu ‘a e ni‘ihi ‘iate kinautolu, pea tāmate‘i leva kinautolu ‘e he ‘āngelo faka‘auhá."
        },
        {
          "number": "11",
          "text": "Na‘e hoko ‘a e ngaahi me‘á ni kiate kinautolu ko e fakatokanga ki he‘enau mo‘uí. Ka ko hono hiki ia he Folofolá, ke tau ako ai ‘a kitautolu ‘oku mo‘ui he kuonga faka‘osi ko ‘ení."
        },
        {
          "number": "12",
          "text": "Ko koe ‘okú ke ‘amanaki ‘okú ke tu‘u ma‘ú, vakai na‘á ke tō ki lalo."
        },
        {
          "number": "13",
          "text": "Kuo te‘eki ai ke ke mo‘ua koe ‘i ha ‘ahi‘ahi ‘oku ‘ikai ke fa‘a mo‘ua ai ‘a e kakai kotoa pē. ‘Oku falala‘anga ‘a e ‘Otuá. Pea he‘ikai te ne tuku ke ke mo‘ua ‘i ha ‘ahi‘ahi he‘ikai te ke lava ‘o teke‘i. Ka ke ka a‘u leva ki ha ‘ahi‘ahi, te ne fakahā atu ai pē mo e hala ke ke hao ai mei he ‘ahi‘ahi ko iá, koe‘uhí ka ke makātaki‘i ia."
        },
        {
          "number": "14",
          "text": "Ko ia ai, kāinga, faka‘ehi‘ehi ‘aupito mei he lotu tamapuá."
        },
        {
          "number": "15",
          "text": "Ko ‘eku fakahinohino eni kiate kimoutolu ‘a e kakai kuo totonu ke ‘atamai fakapotopoto, pea kuo totonu ke mahino kiate kimoutolu ‘a e me‘a ‘oku ou laú."
        },
        {
          "number": "16",
          "text": "Ko e ipu ‘oku tau kole ki he ‘Otuá ke ne tāpuaki‘i pea tau toki inu aí, ‘ikai koā ko ‘etau kaungā‘inasi fakataha ia he ta‘ata‘a ‘o Kalaisí? Pea ko e mā ‘oku tau pakipakí, ‘ikai koā ko ‘etau kaungā‘inasi fakataha ia he sino ‘o Kalaisí?"
        },
        {
          "number": "17",
          "text": "Ko ‘etau kaungā‘inasi fakataha he fo‘i mā pē ‘e tahá, ko ‘etau hoko ia ko e sino pē ‘e taha, neongo ‘oku tau tokolahi."
        },
        {
          "number": "18",
          "text": "Vakai ange ki he anga ‘o e ha‘oha‘o ‘a e kakai ‘Isilelí he ‘ōlitá ‘o kai he ngaahi feilaulau ‘oku hapai aí. ‘Ikai koā ko ‘enau kaungāfaifatongia ia ki he ‘Otuá he ‘ōlitá?"
        },
        {
          "number": "19-20",
          "text": "‘Oku ‘ikai ko ‘eku ‘uhingá, ko e me‘a noa pē ‘a e ngaahi tamapuá, mo e me‘akai ‘oku hapai kiate kinautolú. He ko hono hapai ia ki ha fanga tēvolo, ‘o ‘ikai ko e ‘Otuá. Pea ‘oku ‘ikai te u fie kaungā‘inasi fakataha au mo ha fanga tēvolo."
        },
        {
          "number": "21",
          "text": "‘E ‘ikai te ke inu koe he ipu ‘a e ‘Eikí mo ke toe inu he ipu ‘a e fanga tēvoló. ‘E ‘ikai te ke kai koe he tēpile ‘a e ‘Eikí mo ke toe kai he tēpile ‘a e fanga tēvoló."
        },
        {
          "number": "22",
          "text": "He te tau ‘ai koā ke fua‘a mai ‘a e ‘Eikí? ‘Oku mou pehē koā ‘oku tau kaukaua ange kitautolu ‘i he ‘Eikí?"
        },
        {
          "number": "23",
          "text": "Ko e lau eni ‘a e ni‘ihi ‘iate kimoutolu, “‘Oku ngofua kiate kimautolu ‘a e me‘a kotoa pē.” Ka ‘oku ‘ikai ke langa hake ‘a e me‘a kotoa pē."
        },
        {
          "number": "24",
          "text": "Tuku ho‘omou taki taha tokanga kiate ia peé. Ka mou toe tokanga foki ki he kakai kehé."
        },
        {
          "number": "25",
          "text": "Ka fai ha‘o fakatau kiki ‘i māketi, pea ‘oua te ke toe ‘eke holo pe ko e kakano‘i manu mei fē. He te ke hao ai he loto-tauteá."
        },
        {
          "number": "26",
          "text": "He ko e lau ē ‘a e Folofolá, “Ko māmani mo e me‘a kotoa pē ‘oku ‘i aí, ko e me‘a ia ‘a e ‘Eikí.”"
        },
        {
          "number": "27",
          "text": "Pea ka fakaafe‘i koe ‘e ha taha ‘oku ‘ikai te ne tui ki he ‘Eikí, pea ‘okú ke fie ‘alu, ‘alu pē koe. Pea ko e hā pē ha me‘akai ‘oku ma‘ú, kai pē koe ia. ‘Oua te ke faka‘eke‘eke pe ko e me‘akai ia mei fē, na‘a faingata‘a‘ia ai ha taha kehe."
        },
        {
          "number": "28-29",
          "text": "Pea ka fakahā atu ‘e ha taha ko e me‘akai ia na‘e fai ‘aki ha feilaulau ki ha tamapua, pea ‘oua te ke kai ai, na‘a faingata‘a‘ia ai ha taha. ‘Oku ‘ikai ko ‘eku ‘uhinga atú, na‘á ke faingata‘a‘ia ai koe, ka ko e toko taha na‘á ne fakahā atu ‘a e anga ‘o e me‘akaí. Pea ‘e tali mai ai ha taha, “He ko e ‘ai ke u pōpula koā ki he konisenisi vaivai ‘a ha taha kehe?"
        },
        {
          "number": "30",
          "text": "Kapau ‘oku ou fakafeta‘i ki he ‘Otuá he me‘a ‘oku ou kaí, pea ‘oua ‘e fakaanga‘i ai au.”"
        },
        {
          "number": "31",
          "text": "Kaekehe, ko e hā pē ha‘amou me‘a ‘e fai, pe ko e kai, pe ko e inu, fai kotoa ke lāngilangi‘ia ai ‘a e ‘Eikí."
        },
        {
          "number": "32",
          "text": "Fai ha fa‘ahinga mo‘ui ‘e ‘ikai ke faingata‘a‘ia ai ‘a e kakai Siú, pe ko e kakai mulí, pe ko e siasi ‘o e ‘Otuá."
        },
        {
          "number": "33",
          "text": "Ko au ia, ‘oku ou feinga ma‘u pē ke hoa ‘eku mo‘uí mo e loto ‘o e kakaí ‘i he me‘a kotoa ‘oku ou fai, hei‘ilo ‘e lava ke fakamo‘ui ai honau laumālié."
        }
      ],
      "11": [
        {
          "number": "1",
          "text": "Ko e sīpinga kuó u taá, ‘ai mu‘a ke mou fa’ifa’itaki ki ai, ‘o hangē pē ko ‘eku fa’ifa’itaki ki he sīpinga na‘e tā ‘e Kalaisí."
        },
        {
          "number": "2",
          "text": "‘Oku ou fakamālō kiate kimoutolu koe‘uhí ko ho‘omou manatu‘i ma‘u pē aú, mo ho‘omou fai ki he ngaahi fakahinohino na‘á ku tuku atú."
        },
        {
          "number": "3",
          "text": "Ka ‘oku ou faka‘amu ke mahino kiate kimoutolu, ko Kalaisi e ‘ulu ‘o e tangata kotoa pē. Pea ko e tangatá, ko e ‘ulu ia ‘o hono malí. Ka ko e ‘Otuá ‘a e ‘ulu ‘o Kalaisí."
        },
        {
          "number": "4",
          "text": "‘Oku fakamā leva ki he ‘ulu ‘o e tangatá ‘a ‘ene lotu pe palōfisai pūloú."
        },
        {
          "number": "5",
          "text": "Pea ‘oku fakamā ai pē ki he ‘ulu ‘o e fefiné ‘ene lotu pe palōfisai ta‘e pūloú. ‘Oku tatau ia mo ha‘ane tele hono ‘ulú."
        },
        {
          "number": "6",
          "text": "‘Oku taau ke pūlou ‘a e fefiné. Ko e me‘a fakamā ki he fefiné ‘ene tele, pe kosi hono lou‘ulu. Ka ‘i ai ha fefine ‘oku ‘ikai ke fie pūlou, pea kosi ai leva hono lou‘ulú."
        },
        {
          "number": "7",
          "text": "Pea ‘oku ‘ikai ke taau ke pūlou ‘a e tangatá, he na‘e fakatupu ‘a e tangatá ke hā ‘iate ia ‘a e anga mo e lāngilangi ‘o e ‘Otuá. Kae fakatupu e fefiné ke hā ‘iate ia e lāngilangi ‘o e tangatá."
        },
        {
          "number": "8",
          "text": "Ko e fefiné, na‘e ngaohi mei he tangatá. Na‘e ‘ikai ke ngaohi ‘a e tangatá mei he fefiné."
        },
        {
          "number": "9",
          "text": "Pea na‘e ‘ikai ke ngaohi ‘a e tangatá ma‘á e fefiné, ka ko e fefiné ma‘á e tangatá."
        },
        {
          "number": "10",
          "text": "Ko e tupu‘anga ia e pūlou ‘a e kakai fefiné, koe‘uhi foki ko e kau ‘āngeló."
        },
        {
          "number": "11",
          "text": "Ka neongo ia, ka ‘oku ‘ikai ke takitaha ma‘ána pē ‘a e kakai tangatá mo e kakai fefiné ‘i he anga ‘o ‘etau mo‘ui ma‘á e ‘Eikí."
        },
        {
          "number": "12",
          "text": "Mo‘oni pē na‘e ngaohi ‘a e ‘uluaki fefiné mei he tangata. Ka ko e kakai tangata kotoa pē ki mui maí, na‘e fā‘ele‘i ‘e ha kakai fefine. Ka ko e ‘Otuá e tupu‘anga ‘o e me‘a kotoa pē."
        },
        {
          "number": "13",
          "text": "Mou fakakaukau‘i ange; ‘Oku taau nai mo ha fefine ke ne lotu ta‘e ‘ufi’ufi hono ‘ulu ki he ‘Otuá?"
        },
        {
          "number": "14",
          "text": "‘Ikai ‘oku fakamā mo hōhoatamaki mo e fakatupu ‘a e ‘Otuá e ‘ulu loloa ‘a e kakai tangatá?"
        },
        {
          "number": "15",
          "text": "Ka ko e ‘ulu loloa ‘a e kakai fefiné, ko e ‘ufi’ufi faka‘ofo‘ofa ia ki honau ‘ulú."
        },
        {
          "number": "16",
          "text": "‘Oku pehē e founga ‘a e siasi kotoa pē ‘a e ‘Otuá. Pea ‘oku totonu leva ke ‘oua ‘e fehu‘ia ia ‘e ha taha."
        },
        {
          "number": "17",
          "text": "Ko ho‘omou ngaahi feohi fakalotú, ‘oku lahi ange ‘a e maumau ‘oku hoko aí ‘i he leleí. Pea ‘oku ‘ikai ‘aupito te u fakamālō atu ki ai."
        },
        {
          "number": "18",
          "text": "Kuo fakahā mai kiate au ‘oku mou fakafa‘afa‘ahi ‘i ho‘omou ngaahi fakatahá. Pea ‘oku ou tui pē ‘oku ‘i ai e mo‘oni ‘o e lau ko iá."
        },
        {
          "number": "19",
          "text": "‘Oku pau pē foki ke mou fakafa‘afa‘ahi, ka ‘oku ‘ilongofua ‘a e fa‘ahinga ‘iate kimoutolu ‘oku fakahōifua ki he ‘Otuá ‘enau fakakaukaú."
        },
        {
          "number": "20",
          "text": "Ko ho‘omou fa‘a fakatahá, ‘oku ‘ikai ko e ‘Ohomohe ‘a e ‘Eikí ‘oku mou kai aí."
        },
        {
          "number": "21",
          "text": "He tā ko e anga ho‘omou kaí, ‘oku mou tomu‘a kamata kimoutolu kuo te‘eki ai ke kātoa atu ‘a e kāinga lotú ia. Pea talu ai pē ‘a e foki fiekaia ‘a e ni‘ihi, kae inu ‘a e ni‘ihi ia ‘o konā."
        },
        {
          "number": "22",
          "text": "Ko e hā fau ia! ‘Oku ‘ikai koā ke ‘i ai hamou ngaahi ‘api ke mou kai mo inu ai? ‘Oku mou ta‘e toka‘i koā ‘a e siasi ‘o e ‘Otuá? ‘Oku mou loto koā ke fakamatahoa‘i si‘i fa‘ahinga ‘oku ‘ikai ha‘anau me‘a ‘e ma‘ú? Ko e hā ai ha‘aku lea ‘e fai kiate kimoutolu? Te u fakamālō atu kiate kimoutolu? ‘Ikai ‘aupito!"
        },
        {
          "number": "23",
          "text": "Na‘á ku ‘osi fakamatala atu ‘a e me‘a na‘e fai ‘e he ‘Eikí ‘i he pō na‘e lavaki‘i ai iá. Pea ko e ‘Eikí pē na‘á ku ma‘u mei ai ‘a e fakamatala ko iá. Na‘á ne to‘o hake ‘a e maá,"
        },
        {
          "number": "24",
          "text": "peá ne fakafeta‘i ai ki he ‘Otuá, peá ne pakipaki, peá ne pehē ange ki he‘ene kau akó, “Ko hoku sinó eni. Kuo foaki ia ma‘amoutolu. Mou kai ia ko e fakamanatu kiate au.”"
        },
        {
          "number": "25",
          "text": "Pea hili ‘enau kaí, pea to‘o hake leva ‘e Sīsū ‘a e ipú, peá ne pehē ange kiate kinautolu, “Ko e ipu ko ‘ení, ko e fuakava fo‘ou ia kuo fakahoko ‘aki hoku totó. Mou inu ia ko e fakamanatu kiate au.”"
        },
        {
          "number": "26",
          "text": "He ko ho‘omou kai ma‘u pē he mā ko ení, mo inu he ipú, ko ho‘omou fanongonongo ai pē ia ‘a e pekia ‘a e ‘Eikí kae ‘oua kuó ne liuaki mai."
        },
        {
          "number": "27",
          "text": "Pea ka ‘i ai leva ha taha ‘e ‘ikai taau mo e ‘Eikí ‘a e anga ‘o ‘ene kai ‘a e maá, mo ‘ene inu he ipú, ‘e ‘eke ki ai ‘ene ta‘e toka‘i ‘a e sino mo e ta‘ata‘a ‘o e ‘Eikí."
        },
        {
          "number": "28",
          "text": "Mou taki taha sivi ‘a e anga ‘o ‘ene kai e maá, mo ‘ene inu he ipú."
        },
        {
          "number": "29",
          "text": "He kapau ‘e ‘ikai ke mahino kiate kimoutolu ko e sino kimoutolu ‘o e ‘Eikí, ‘e hoko leva ‘a e anga ho‘omou kai mo inú ko e me‘a ke fakamāu‘i ai kimoutolu."
        },
        {
          "number": "30",
          "text": "Ko e tupu‘anga ia ‘o e mahamahaki homou tokolahi, pea mate ‘a e ni‘ihi."
        },
        {
          "number": "31",
          "text": "Tau fakamāu‘i fakalelei ‘e kitautolu ‘a kitautolu, pea ‘e ‘ikai leva ke fakamāu‘i kitautolu ‘e he ‘Otuá."
        },
        {
          "number": "32",
          "text": "Kaekehe, ka ‘iloange kuo fakamāu‘i mo tautea‘i kitautolu ‘e he ‘Otuá, ko hono finangaló pē ke ‘oua ‘e fakamāu‘i fakataha kitautolu mo ‘o māmaní."
        },
        {
          "number": "33",
          "text": "Ko ia ai, kāinga, mou tatali mu‘a ke toki kātoa atu ‘a e kāinga lotú."
        },
        {
          "number": "34",
          "text": "Kapau te ke fu‘u fiekaia ai koe, peá ke tomu‘a kai koe ia ‘i ‘api. Pea ‘e ‘ikai ke fakamāu‘i koe ‘e he ‘Otuá ‘i homou fakataha‘angá. Te u toki ‘alu atu pē ‘o fakahinohino e toenga ‘o e ngaahi me‘a na‘a mou tohi mai aí."
        }
      ],
      "12": [
        {
          "number": "1",
          "text": "Na‘a mou tohi mai, kāinga, ‘o felāve‘i mo e ngaahi ivi ‘oku foaki mai ‘e he Laumālie Mā‘oni‘oní. ‘Oku ou faka‘amu ke mahino lelei kiate kimoutolu ‘a e mo‘oni ko ení."
        },
        {
          "number": "2",
          "text": "‘I he te‘eki ai ke mou tui ki he ‘Eikí na‘e takihee‘i holo kimoutolu he ngaahi kovi kehekehe ‘o e ‘otua‘aki ha fanga tamapua mate."
        },
        {
          "number": "3",
          "text": "‘Oku ou faka‘amu ke mahino kiate kimoutolu, kapau ‘oku tataki ha taha ‘e he Laumālie ‘o e ‘Otuá, te ne tala ko e ‘Eikí ‘a Sīsū. He‘ikai faifai angé peá ne talatuki‘i ‘a Sīsū."
        },
        {
          "number": "4",
          "text": "‘Oku kehekehe ‘a e ngaahi ivi fakalaumālié. Ka ko e Laumālie pē ‘e taha ‘okú ne foakí."
        },
        {
          "number": "5",
          "text": "‘Oku kehekehe ‘a e ngaahi fatongia ‘e ala fai ma‘á e ‘Eikí, ka ko e ‘Eiki pē ‘e taha ‘oku fai ki aí."
        },
        {
          "number": "6",
          "text": "Pea ‘oku kehekehe ‘a e ngaahi fa‘ahinga taukei he fai fatongiá. Ka ko e ‘Otua pē ‘e taha ‘okú ne fakataukei‘i kitautolu ke tau fai hotau taki taha fatongia."
        },
        {
          "number": "7",
          "text": "Kuo ‘osi foaki mai ‘e he Laumālié kiate kitautolu taki taha ha fa‘ahinga taukei te tau lava ‘o tokoni‘i ‘aki ha kakai."
        },
        {
          "number": "8",
          "text": "Ko e ni‘ihi ‘iate kitautolu, ‘oku ‘i ai e fa‘ahinga poto makehe ‘oku hā ‘i he‘enau malangá. Ko e ni‘ihi, ‘oku nau lava ‘o malanga ‘aki ‘a e ‘ilo loloto. Ka ko e ongo ivi ai pē mei he Laumālie pē ‘e taha."
        },
        {
          "number": "9",
          "text": "Kuo foaki ‘e he Laumālié ki he ni‘ihi ‘a e tui, pe ko e ivi ke fakamo‘ui mahaki,"
        },
        {
          "number": "10",
          "text": "pe ko e ivi ke fai mana. Ko e ni‘ihi ‘iate kitautolu ko e kau palōfita. Pea ko e ni‘ihi ‘oku nau lava ‘o fakafaikehekehe‘i ‘a e ngaahi ivi ‘oku foaki ‘e he Laumālié, pea mo e ngaahi ivi ‘oku ‘ikaí. Ko e ni‘ihi ‘oku nau lava ‘o lea‘aki ‘a e ngaahi lea kehekehe. Pea ko e ni‘ihi ‘oku nau lava ‘o fakatonulea‘i e ngaahi lea ko iá."
        },
        {
          "number": "11",
          "text": "Ko e Laumālie pē ‘e taha ‘okú ne fakahoko kātoa eni. ‘Okú ne foaki ivi kiate kitautolu taki taha ‘o fakatatau ki hono finangalo kiate kitautolu taki taha."
        },
        {
          "number": "12",
          "text": "‘Oku lahi e kupu ‘o e sino ‘o Kalaisí, ‘o hangē pē ko ha toe sino kehe."
        },
        {
          "number": "13",
          "text": "Ko e ni‘ihi ‘iate kitautolu ko e kakai Siu. Ko e ni‘ihi ko e kakai muli. Ko e ni‘ihi ‘iate kitautolu ko e kakai pōpula. Ko e ni‘ihi ko e kakai tau‘atāina. Ka na‘e papitaiso kitautolu kotoa pē ‘i he Laumālie pē ‘e taha ke tau hoko ko e sino pē ‘e taha. Pea ko e Laumālie pē ‘e taha kuo foaki mai ke tau inu aí."
        },
        {
          "number": "14",
          "text": "Ko hotau sinó, ‘oku ‘ikai ke taha pē hono kupú, ka ‘oku lahi."
        },
        {
          "number": "15",
          "text": "Ka faifai ange kuo pehē hake ‘e he va‘é, “‘Oku ‘ikai ko e kupu au ‘o e sinó, he ‘oku ‘ikai ko e nimá au,” ‘e ‘ikai ‘aupito tuku ai ‘ene hoko ko e kupu ‘o e sinó."
        },
        {
          "number": "16",
          "text": "Pea ka pehē hake ‘e he telingá, “‘Oku ‘ikai ko e kupu au ‘o e sinó, he ‘oku ‘ikai ko e matá au,” ‘e ‘ikai tuku ai ‘ene hoko ko e kupu ‘o e sinó."
        },
        {
          "number": "17",
          "text": "He kapau ko hotau sinó ko e matá pē, pea te tau lava fēfē ‘o fanongo? Pea kapau ko e telingá pē, pea te tau lava fēfē ‘o nāmu‘i ha me‘a?"
        },
        {
          "number": "18",
          "text": "He kuo ngaohi ‘e he ‘Otuá hotau sinó ke kupu kehekehe. He ko hono finangaló ia."
        },
        {
          "number": "19",
          "text": "Ka ne kupu taha pē ia, na‘e ‘ikai ko ha sino mo‘oni."
        },
        {
          "number": "20",
          "text": "Ko hotau sino ko ení, ‘oku lahi hono ngaahi kupú, ka ko e sino pē ‘e taha."
        },
        {
          "number": "21",
          "text": "Pea ‘i he‘ene peheé leva, ‘oua ‘e tala ange ‘e he matá ki he nimá, “‘Oku ‘ikai te ke ‘aonga koe kiate au” Pea ‘oua ‘e tala ange ‘e he ‘ulú ki he va‘é, “‘Oku ‘ikai te ke ‘aonga koe kiate au.”"
        },
        {
          "number": "22",
          "text": "Ko hono mo‘oní, na‘e ‘ikai ke mei lava ‘etau mo‘uí ‘o ka ne ‘ikai ke ‘i ai hotau ngaahi kupu ‘oku ivi vaivai angé."
        },
        {
          "number": "23",
          "text": "Pea ‘oku tau tokanga ki hotau ngaahi kupu ‘e ni‘ihi ke sani. Pea tau kofukofu‘i hotau ngaahi kupu ‘oku ‘ikai te tau loto ke hā ki he kakaí."
        },
        {
          "number": "24",
          "text": "Ka ‘oku ‘ikai ke tau fai pehē ki hotau ngaahi kupu ‘oku matamatalelei angé. Kuo ngaohi ‘e he ‘Otuá hotau sinó ke mahu‘inga hono ngaahi kupu kotoa pē, ‘o a‘u ai pē ki he ngaahi kupu ‘oku ngali mā‘ulalo tahá."
        },
        {
          "number": "25",
          "text": "Ko ‘ene fai peheé, ke fenāpasi lelei mo fe‘aonga‘aki ‘a e ngaahi kupu kotoa pē ‘o e sinó."
        },
        {
          "number": "26",
          "text": "Ka mamahi leva ha kupu ‘e taha, pea mamahi ai pē ‘a e sinó kotoa. Pea ka vikia hatau kupu ‘e taha, pea fiefia ai pē ‘a e sinó kotoa."
        },
        {
          "number": "27",
          "text": "Ko e sino ‘o Kalaisí kimoutolu. Pea ko hono ngaahi kupu kotoa kimoutolu."
        },
        {
          "number": "28",
          "text": "Kuo fakanofonofo ‘a e siasí ‘e he ‘Otuá. ‘Uluaki, ‘oku ‘i ai e kau ‘apōsitolo. Ua, ‘oku ‘i ai e kau palōfita. Tolu, ‘oku ‘i ai e kau faiako. Pea toki hoko mai ai ‘a kinautolu kuo fakaivia ke fai-mana, pe fakamo‘ui mahaki, pe tokoni‘i e kakai kehé, pe taki e kāinga lotú, pe lea‘aki e ngaahi lea kehekehe."
        },
        {
          "number": "29",
          "text": "‘Oku ‘ikai ke ‘apōsitolo kotoa. ‘Oku ‘ikai ke palōfita kotoa. ‘Oku ‘ikai ke faiako kotoa. ‘Oku ‘ikai ke fai-mana kotoa."
        },
        {
          "number": "30",
          "text": "‘Oku ‘ikai ke fakamo‘ui mahaki kotoa, pe lea‘aki ‘a e ngaahi lea kehekehe. ‘Oku ‘ikai ke lava kotoa ‘o fakatonulea‘i ‘a e ngaahi lea ko iá."
        },
        {
          "number": "31",
          "text": "Ko ia ai, mou fakapapau‘i homou lotó ke mou ma‘u ‘a e ngaahi ivi mahu‘inga taha ‘e ala foaki mai ‘e he Laumālié. Ka ‘oku ‘i ai e founga ia ‘oku toe fungani hake ai, ‘a ‘eni te u fakamatala atú."
        }
      ],
      "13": [
        {
          "number": "1",
          "text": "Kapau te u lea‘aki ‘a e ngaahi lea ‘a e kakai kotoa pē ‘i māmani, mo e ngaahi lea ‘a e kau ‘āngelo ‘i he langí, ka ‘oku ‘ikai te u ‘ofa, pea tā ko e lali tohele noa‘ia pē au, pe ko e fafangu pākakihi noa‘ia."
        },
        {
          "number": "2",
          "text": "Kapau te u ma‘u ivi ke palōfisai, mo a‘usia ‘a e ‘ilo loloto kotoa pē, mo e poto kotoa pē, peá u a‘u ki he tui taupotu tahá, ‘o u lava ai ‘o hiki mo‘unga, ka ‘oku ‘ikai te u ‘ofa, pea tā ko e koto nge‘esi pē au."
        },
        {
          "number": "3",
          "text": "Kapau te u foaki ‘eku koloa kotoa pē, mo tuku ange hoku sinó ke tutu, ka ‘oku ‘ikai te u ‘ofa, Ko e hā hano ‘aonga?"
        },
        {
          "number": "4",
          "text": "Ko e ‘ofá, ‘oku ‘i ai ‘a e fa‘a kātaki mo e faka‘atu‘i."
        },
        {
          "number": "5",
          "text": "‘Oku ‘ikai ke hā mai ai ha fakamatatu‘a, pe siokita, pe ‘ite‘ita. Ko e ‘ofá, ‘oku ‘ikai ke kau ai ‘a e sauní."
        },
        {
          "number": "6",
          "text": "‘Oku kau he ‘ofá ‘a e sai‘ia he mo‘oní, ‘o ‘ikai ko e sai‘ia he fai koví."
        },
        {
          "number": "7",
          "text": "Ko e ‘ofá, ko e ta‘e mamotu ia ‘a e ‘ūkumá, mo e tuí, mo e ‘amanakí, mo e fakama‘uma‘ú."
        },
        {
          "number": "8",
          "text": "Ko e ‘ofá, ‘oku ta‘e ngata."
        },
        {
          "number": "9",
          "text": "‘Oku fakangatangata ‘etau ‘iló. ‘Oku ‘ikai ke haohaoa ‘etau palōfisaí."
        },
        {
          "number": "10",
          "text": "Ka ‘o ka hoko mai ‘a ia ‘oku haohaoá, pea ‘e tāututuku leva ‘a ia ‘oku ‘ikai ke haohaoá."
        },
        {
          "number": "11",
          "text": "He na‘á ku kei tamasi‘i haké, na‘á ku lea fakatamasi‘i pē, mo fakakaukau fakatamasi‘i pē, mo ‘uhinga fakatamasi‘i pē. Peá u hoko ‘o tangata, pea tuku ai ‘eku tō‘onga fakatamasi‘í."
        },
        {
          "number": "12",
          "text": "He ko ‘etau sio ki he ‘Otuá he lolotongá ni, ‘oku hangē ko ‘etau sio ki ha ‘ata nenefu ‘i ha sio‘atá. Ka te tau toki femātaaki tonu mo ia. Ko ‘etau ‘ilo ‘i he lolotongá ni, ko e ‘ilo fakakonga pē. Ka te tau toki ‘ilo kānokano ‘a e me‘a kotoa pē, ‘o hangē pē ko hono ‘ilo kānokano kitautolu ‘e he ‘Otuá."
        },
        {
          "number": "13",
          "text": "Ka ‘i he toenga atu ko ení, ko e me‘a ‘e tolu ‘oku tau fononga aí. Ko e tuí, mo e ‘amanakí, mo e ‘ofá. Pea ko honau fungani tahá, ‘a e ‘ofá."
        }
      ],
      "14": [
        {
          "number": "1",
          "text": "Ko ia ai, mou fakataumu‘a‘aki ho‘omou mo‘uí ‘a e ‘ofá. Pea mou tūkuingata ke ma‘u ‘a e ngaahi ivi ‘oku foaki ‘e he Laumālie Mā‘oni‘oní, ‘o tautautefito ia ki he ivi fakapalōfitá."
        },
        {
          "number": "2",
          "text": "Ko kimoutolu ‘oku mou lea‘aki ‘a e ngaahi lea kehekehé, ‘e mahino ki he ‘Otuá ho‘omou leá, ka he‘ikai ke mahino ia ki he kāinga lotú. He ko ho‘omou lea‘aki ia ‘e kimoutolu ‘a e ngaahi ‘ilo loloto, pea ‘oku ngata pē ‘i he Laumālié ‘oku mahino ia ki aí."
        },
        {
          "number": "3",
          "text": "Ka ko kimoutolu ‘oku mou lea fakapalōfitá, ‘e mahino ho‘omou leá ki he kāinga lotú. Pea ‘e ‘aonga, mo fakalotolahi, mo fakanonga ia kiate kinautolu."
        },
        {
          "number": "4",
          "text": "Ko ho‘o lea‘aki ha ngaahi lea kehekehe ‘oku ‘ikai ke mahino ki he kakaí, ko koe pē ‘oku ‘aonga ki aí. Ka ko ho‘o lea fakapalōfitá, ko ho‘o ‘aonga ia ki he kakai kotoa pē ‘o e siasí."
        },
        {
          "number": "5",
          "text": "‘Oku ou faka‘amu au ia ke mou lava kotoa pē ‘o lea‘aki ‘a e ngaahi lea kehekehé. Ka ‘e mahu‘inga ange ha‘amou lea fakapalōfita. He ‘oku ‘aonga ange ‘a e lea fakapalōfitá ‘i he lea ‘aki e ngaahi lea kehekehé. Tukukehe foki ‘o kapau ‘oku kau he feohi‘angá ha taha te ne lava ‘o fakatonulea‘i ho‘o leá. He ko e tokoni lahi ia ki he siasí."
        },
        {
          "number": "6",
          "text": "Kāinga, Ko e hā hano ‘aonga kiate kimoutolu ‘o kapau te u ‘alu atu ‘o lea ‘aki ha ‘ū lea ‘oku ‘ikai ke mahino kiate kimoutolu? ‘E lava fēfē ke u ‘aonga atu kiate kimoutolu ‘o kapau ‘e ‘ikai te u faka‘ilo atu ha me‘a, pe fai atu ha lea fakapalōfita, pe ko ha fakahinohino?"
        },
        {
          "number": "7",
          "text": "Kapau na‘e le‘o tatau ‘a e me‘a lea kotoa pē, pea te mou lava fēfē ‘o fakafaikehekehe‘i ‘a e fulutá mei he ha‘apé?"
        },
        {
          "number": "8",
          "text": "Kapau ‘e ‘ikai ke mahino ‘a e fasi ‘oku ifi‘i ‘aki ‘a e piukalá, pea ko hai ai ‘e tu‘u ‘o teu tau?"
        },
        {
          "number": "9",
          "text": "Ko e ‘ātunga ia e lea‘aki ‘a e ngaahi lea kehekehé. Kapau ‘oku ‘ikai ke mahino ‘a e me‘a ‘okú ke lea‘akí, pea ko ho‘o lea pē ia ‘a‘au ki he ‘ata‘atā loá."
        },
        {
          "number": "10",
          "text": "‘Oku lahi ‘a e ngaahi lea kehekehe ‘i māmani. Pea ‘oku ‘uhinga lelei hono kotoa."
        },
        {
          "number": "11",
          "text": "Pea ka ‘ikai leva ke mahino kiate au ‘a e lea ‘oku fai mai ‘e ha taha, pea te u hangē au ia ko ha mulí ki ai, pea ‘e hangē ia ko ha mulí kiate au."
        },
        {
          "number": "12",
          "text": "Ko ena ‘oku mou vēkeveke ke ma‘u ‘a e ngaahi ivi ‘oku foaki ‘e he Laumālié, pea mou fili mu‘a he ngaahi ivi ‘e ‘aonga taha ki he siasí."
        },
        {
          "number": "13",
          "text": "Ko koe ‘okú ke lea‘aki ‘a e lea kehekehé, ‘oku totonu ke ke lotu ke ‘oatu mo e ivi ke faka‘uhinga ki he kāingá ‘a e ngaahi me‘a ‘okú ke lea‘akí."
        },
        {
          "number": "14",
          "text": "He ko ‘eku lea‘aki ‘a e lea kehekehe ‘i ha‘aku lotu, ko e lotu ia ‘a hoku laumālié, ka ‘oku ‘ikai foki ke kau ai hoku ‘atamaí."
        },
        {
          "number": "15",
          "text": "Ko e hā leva ‘eku me‘a ‘oku totonu ke faí? Te u lotu ‘aki hoku laumālié, mo toe lotu ‘aki hoku ‘atamaí. Te u hiva ‘aki hoku laumālié, mo toe hiva ‘aki hoku ‘atamaí."
        },
        {
          "number": "16",
          "text": "He ka ‘iloange kuo hū atu ha ni‘ihi fo‘ou ki homou feohi‘angá ‘oku mou lolotonga lotu fakefeta‘i ki he ‘Otuá ‘aki pē homou laumālié, pea ‘e lava fēfē ke nau ‘Ēmeni atu?"
        },
        {
          "number": "17",
          "text": "Mālō pē ho‘omou lotu māfaná. Ka ‘e ‘ikai ‘aonga ia ki ha taha kehe."
        },
        {
          "number": "18",
          "text": "‘Oku ou fakafeta‘i ki he ‘Otuá he lahi ange ‘eku lea‘aki ‘a e ngaahi lea kehekehé ‘i ha taha ‘iate kimoutolu."
        },
        {
          "number": "19",
          "text": "Ka te u sai‘ia ange ke u lea ‘aki ‘i fale lotu ha kupu‘i lea ‘e nima ‘oku ‘uhinga, ‘i he‘eku lea‘aki ha kupu‘i lea ‘e taha mano ka ‘oku ‘ikai ke mahino ia ki he kakaí."
        },
        {
          "number": "20",
          "text": "Kāinga, tuku ā ho‘omou hangē ha fānau īkí ho‘omou fakakaukaú. ‘Ai ke mou hangē ha kakai kuo matu‘otu‘a ho‘omou fakakaukaú. Ka mou loto-ma‘a ai pē ‘o hangē ko ha fānau valevalé."
        },
        {
          "number": "21",
          "text": "Ko e lau ē ‘a e Folofolá,"
        },
        {
          "number": "22",
          "text": "He ko e lea‘aki ‘a e ngaahi lea kehekehé, ‘oku ‘ikai ke ‘uhinga ia ma‘á e kakai ‘oku tuí, ka ko e kakai ta‘e tuí. Ka ko e lea fakapalōfitá, ‘oku ‘uhinga ia ma‘á e kakai ‘oku tuí, kae ‘ikai ko e kakai ‘oku ‘ikai tuí."
        },
        {
          "number": "23",
          "text": "Ka kātoa mai leva ‘a e siasí ‘o kamata lea‘aki ‘a e ngaahi lea kehekehé, pea ‘iloangé kuo hū atu ha ni‘ihi ‘oku ‘ikai ke tui, pe ko ha ni‘ihi fo‘ou, ‘ikai koā te nau pehē ‘oku mou vale?"
        },
        {
          "number": "24",
          "text": "Ka ‘o ka moú ka lea fakapalōfita kotoa pē, pea hū atu ‘a e kau te‘eki tui mo e ni‘ihi fo‘ou ko iá, ‘e mahino ai kiate kinautolu ko e kau angahala kinautolu. Pea te nau loto leva ke liliu ‘enau mo‘uí koe‘uhi ko ho‘omou ngaahi malanga ‘oku faí."
        },
        {
          "number": "25",
          "text": "Te nau talaloto ‘aki ‘a e ngaahi fakakaukau na‘e fufuu‘i ‘i honau lotó. Pea te nau tū‘ulutui ‘o tala ki he ‘Otuá, “‘Oku mau tui fakapapau ‘okú ke kau mo e kāinga lotú ni.”"
        },
        {
          "number": "26",
          "text": "Ka fai leva ha‘amou feinga lotu, kāinga, pea fai ‘a e me‘a kotoa pē ke langa hake ‘aki e mo‘ui ‘a e toko taha kotoa pē ‘oku kau aí. Ka ‘i ai ha taha ‘e hua himi, pe malanga, pe fakahā mai ha me‘a ‘oku finangalo ki ai ‘a e ‘Otuá, pe lea‘aki ha lea kehe, pe fakatonulea ha lea kehe, kehe pē ke langa hake ‘a e mo‘ui ‘a e kāinga lotu kotoa pē."
        },
        {
          "number": "27",
          "text": "‘Oua ‘e laka hake he toko ua pe toko tolu ‘a e fa‘ahinga ‘e lea ‘aki ‘a e lea kehekehé. Pea mou taufetongi ai. Pea kuo pau ke ‘i ai ma‘u pē ha taha ke fakatonulea."
        },
        {
          "number": "28",
          "text": "Kapau ‘oku ‘ikai ke ‘i ai ha taha ke fakatonulea, pea mou fakalongolongo ai pē ‘o taki taha talatalanoa pē mo e ‘Otuá ‘i hono loto."
        },
        {
          "number": "29",
          "text": "Tuku ke lea fakapalōfita ha toko ua pe toko tolu, kae fanongo fakalelei hono toé."
        },
        {
          "number": "30",
          "text": "Kapau ‘e lolotonga atu ‘a e lea ‘a ha taha, kuo fakahā mai ‘e he ‘Otuá ha me‘a ki ha taha kehe he feohi‘angá, pea ta‘ofi ‘a e lea ‘a e toko taha na‘e ‘uluaki leá, kae tuku ke lea mai ‘a e toko taha ko eé."
        },
        {
          "number": "31",
          "text": "‘Ai ke mou taufetongi he leá, kae lava ke hīnoi‘i mo fakalotolahi‘i kotoa ai ‘a e kāinga lotú."
        },
        {
          "number": "32",
          "text": "‘Oku taau mo ha taha kuo ma‘u ivi fakapalōfita ke ne lava ‘o ta‘ofi ‘ene leá kae tuku ke lea ha taha kehe."
        },
        {
          "number": "33",
          "text": "He ko e finangalo ‘o e ‘Otuá ke fai ‘a e me‘a kotoa pē ke maau mo melino. Ka fai ha‘amou feinga lotu,"
        },
        {
          "number": "34",
          "text": "pea ‘oku taau mo e kakai fefiné ke fakalongolongo pē. He ‘oku ‘ikai ke ngofua ke nau lea. Fakalongolongo pē kinautolu ‘o fanongo. He ko e tu‘utu‘uni ia ‘a e Lao ‘a Mōsesé."
        },
        {
          "number": "35",
          "text": "Ka ai ha me‘a ‘e fie ‘ilo ki ai ha fefine, peá ne ‘eke ki hono husepānití ‘i ‘api. He ‘oku fakamā ‘a e lea ‘a e kakai fefiné ‘i fale lotú."
        },
        {
          "number": "36",
          "text": "He na‘e ‘ikai ko kimoutolu na‘e ‘uluaki kamata ai ‘a e Folofola ‘a e ‘Otuá. ‘Oku ‘ikai ko kimoutolu pē kuo a‘u ki aí."
        },
        {
          "number": "37",
          "text": "Kapau ‘okú ke pehē ‘okú ke ma‘u ‘a e ivi fakapalōfitá, pe ko e toko taha fakalaumālie koe, pea ‘e mahino kiate koe ‘oku ou tohi atu pē au ia ‘i ha ngaahi me‘a kuo fekau ‘e he ‘Eikí ke fai."
        },
        {
          "number": "38",
          "text": "Ka ai leva ha taha ‘oku ‘ikai te ne fie tali e ngaahi me‘a ‘oku ou tohi atu aí, pea ‘oua te mou tali ia ‘e kimoutolu."
        },
        {
          "number": "39",
          "text": "Ko ia ai, kāinga, mou hohoi ki he ivi ke lea fakapalōfita. Pea ‘oua ‘e tapui e lea‘aki ‘a e ngaahi lea kehekehé."
        },
        {
          "number": "40",
          "text": "Kehe pē ke fai e me‘a kotoa pē ke maau mo melino."
        }
      ],
      "15": [
        {
          "number": "1",
          "text": "Ka u fakamanatu atu, kāinga, ‘a e ongoongo-lelei na‘á ku malanga‘i atú. Na‘a mou tali ‘a e ongoongo-lelei ko iá, pea ko ia ‘oku mou tu‘u aí."
        },
        {
          "number": "2",
          "text": "‘E fakahaofi ‘aki kimoutolu ‘a e ongoongo-lelei ko iá, ‘o kapau te mou pipiki ai. He kapau ‘e ‘ikai te mou pipiki ai, pea ko e kula noa ho‘omou tuí."
        },
        {
          "number": "3",
          "text": "Na‘á ku fakahā atu kiate kimoutolu ‘a e uho ‘o e ongoongo-lelei na‘e fakahā mai kiate aú."
        },
        {
          "number": "4",
          "text": "Na‘e telio ia,"
        },
        {
          "number": "5",
          "text": "Na‘á ne hā kia Pita,"
        },
        {
          "number": "6",
          "text": "Pea hili iá"
        },
        {
          "number": "7",
          "text": "Na‘á ne toe hā kia Sēmisi."
        },
        {
          "number": "8",
          "text": "Pea ko hono faka‘osí, na‘á ne hā mai kiate au, neongo ‘oku ou hangē au ia ko ha taha na‘e fā‘ele‘i ta‘e hokó."
        },
        {
          "number": "9",
          "text": "He ko e si‘i taha au he kau ‘apōsitoló. Ko hono mo‘oní, ‘oku ‘ikai te u taau ke lau au ko e ‘apōsitolo. He na‘á ku fakatanga‘i ‘e au ‘a e siasi ‘o e ‘Otuá."
        },
        {
          "number": "10",
          "text": "Ka na‘e ‘alo‘ofa mai ‘a e ‘Otuá kiate au! Pea ko ia pē na‘á ne ‘ai au ke u a‘u ki he tu‘unga ‘oku ou ‘i aí. Na‘e ‘ikai ke iku launoa ‘ene ‘alo‘ofa na‘e fai kiate aú. He na‘e lahi ange ‘eku ngāué ‘i he kau ‘apōsitolo kotoa pē. Na‘e ‘ikai foki ko au na‘e lava aí, ka ko e ngāue atu ‘iate au ‘a e ‘ofa ‘a e ‘Otuá."
        },
        {
          "number": "11",
          "text": "Ka ‘oku tatau ai pē pe ko au, pe ko kinautolu na‘e malangá. He na‘a mou tui tatau ai pē hono kotoa."
        },
        {
          "number": "12",
          "text": "Pea kapau ‘oku mau malanga‘i atu ‘a e toe tu‘u ‘a Kalaisi mei he pekiá, pea ko e hā leva ‘oku pehē ai ‘e he ni‘ihi ‘iate kimoutolu ‘oku ‘ikai ke toe tu‘u ‘a e kau pekiá?"
        },
        {
          "number": "13",
          "text": "He kapau ‘oku ‘ikai ha toe tu‘u ia mei he pekiá, pea tā na‘e ‘ikai ke toe tu‘u mo Kalaisi."
        },
        {
          "number": "14",
          "text": "Pea kapau ā na‘e ‘ikai ke toe tu‘u ‘a Kalaisi, pea tā ko e fakaongosia noa ‘emau malanga ‘oku faí. Pea ko e fakaongosia noa ai pē mo ho‘omou tuí."
        },
        {
          "number": "15",
          "text": "Kapau ko e mo‘oni ‘oku ‘ikai ha toe tu‘u ia ‘e fai, pea tā ko kimautolú ko e kau malanga loi. He ‘oku mau malanga‘i hono fokotu‘u ‘e he ‘Otuá ‘a Kalaisi mei he pekiá, kae hili ange ia na‘e ‘ikai."
        },
        {
          "number": "16",
          "text": "Kapau leva ‘e ‘ikai ke toe tu‘u ‘a e kau pekiá ia, pea tā na‘e ‘ikai ke fokotu‘u ‘a Kalisi mei he pekiá."
        },
        {
          "number": "17",
          "text": "Pea kapau na‘e ‘ikai ke fokotu‘u ‘a Kalaisi mei he pekiá, pea tā ko e fakaongosia noa ho‘omou tuí, pea ‘oku mou kei ‘efihia pē ‘i ho‘omou ngaahi angahalá."
        },
        {
          "number": "18",
          "text": "Pea ‘ikai ngata ai, ka kuo ‘auha ‘a kinautolu kuo mālōlō ‘i he funga ‘o ‘enau tui kia Kalaisí."
        },
        {
          "number": "19",
          "text": "Kapau ko ‘etau fakatu‘amelie ‘ia Kalaisí ‘oku ngata pē hono ‘aongá ki he‘etau kei nofo ‘i māmaní, pea tā ko e toki kakai faka‘ofa tahá kitautolu."
        },
        {
          "number": "20",
          "text": "Ka kuo fokotu‘u ‘a Kalaisi ia mei he pekiá! Pea ko ‘etau ‘ilo‘ilopau ia ‘e toe fokotu‘u mo e kakai kuo mālōloó."
        },
        {
          "number": "21",
          "text": "Hangē ko e hoko mai ki māmani ‘a e maté ko e ngāue ‘a e toko taha, na‘e pehē ‘a e hoko mai ‘a e toe tu‘u mei he pekiá ko e ngāue pē ‘a e toko taha."
        },
        {
          "number": "22",
          "text": "Na‘e hoko mai ‘a e maté kiate kitautolu kotoa pē koe‘uhí ko ‘ātama. Pea ‘e hoko mai ‘a e mo‘uí kiate kitautolu kotoa pē koe‘uhí ko Kalaisi."
        },
        {
          "number": "23",
          "text": "Ka ‘e fai ‘aki ‘a e hokohoko totonú. Ko Kalaisi na‘e pau ke fuofua fokotu‘u mei he pekiá. Pea ka toe hā‘ele mai ia, pea ‘e toki fokotu‘u hake leva ‘a hono kakaí."
        },
        {
          "number": "24",
          "text": "Pea ka hili ‘a e hanga ‘e Kalaisi ‘o faka‘auha ‘a e ngaahi fa‘ahinga mafai mo e ngaahi fa‘ahinga pule kotoa pē, pea ‘e toki hoko mai leva ‘a e ngata‘anga ‘o māmaní. Pea ‘e fakafoki ai ‘e Kalaisi hono pule‘angá ki he ‘Otua ko e Tamaí."
        },
        {
          "number": "25",
          "text": "He ‘e hau ai pē ‘a Kalaisi kae‘oua kuo tukulolo ki ai hono ngaahi fili kotoa pē."
        },
        {
          "number": "26",
          "text": "Pea ko e fili te ne faka‘auha fakamuimui tahá, ko e maté."
        },
        {
          "number": "27",
          "text": "Ko e lau ē ‘a e Folofolá, “Kuo ‘ai ‘e he ‘Otuá ke tukulolo kia Kalaisi ‘a e me‘a kotoa pē.” Pea ‘oku ‘ikai foki ke kau ‘a e ‘Otuá ia he tukulolo ko iá. He ko e ‘Otuá pē na‘á ne ‘ai ke mo‘ulaloa ‘a e me‘a kotoa pē kia Kalaisí."
        },
        {
          "number": "28",
          "text": "Pea ka hili hono fakamo‘ulaloa‘i ‘o e me‘a kotoa pē kia Kalaisí, pea ‘e tukulolo leva ‘a Kalaisi ki he ‘Otuá, ‘a ē na‘á ne ‘ai ‘a e me‘a kotoa pē ke mo‘ulaloa ki hono ‘Aló. Pea ko ‘ene hoko ia ‘a e ‘Otuá ko Kātokatoa ma‘á e toko taha kotoa pē."
        },
        {
          "number": "29",
          "text": "Kapau ‘oku ‘ikai ke fokotu‘u ‘a e kau pekiá ke mo‘ui, pea ko e hā leva ‘oku papitaiso ai ha ni‘ihi ma‘anautolu?"
        },
        {
          "number": "30",
          "text": "Pea ko e hā ‘oku mau tuku ai ke matu‘utāmaki ‘emau mo‘uí he ‘aho ki he ‘aho?"
        },
        {
          "number": "31",
          "text": "Kāinga, ‘oku mau fehangahangai mo e maté he ‘aho kotoa pē. Ko ‘eku lau peheé koe‘uhí ko ‘eku pōlepole‘aki kimoutolu ‘i hotau ‘Eiki ko Sīsū Kalaisí."
        },
        {
          "number": "32",
          "text": "Koe‘uma‘aki ‘eku tau mo e fanga laione ‘i ‘Efesoó ni, ‘o kapau ‘oku ‘ikai ha toe tu‘u mei he pekiá? Kapau ā ‘oku ‘ikai ha toe tu‘u mei he pekiá, pea hangē ko e laú,"
        },
        {
          "number": "33",
          "text": "Vakai na‘a mou mūnoa. Te mou ‘auha kimoutolu ko ho‘omou fakatakanga holo mo e kau fai koví."
        },
        {
          "number": "34",
          "text": "Fei mo fakapotopoto! Tuku ho‘omou fai angahalá. ‘Oku totonu ke mou mā he kei sola homou ni‘ihi ki he ‘Otuá."
        },
        {
          "number": "35",
          "text": "Na‘a fehu‘i mai ai ha taha, “‘E lava fēfē ke toe tu‘u ‘a e kakai kuo ‘osi maté? ‘E anga fēfē honau sinó?”"
        },
        {
          "number": "36",
          "text": "He fehu‘i vale! He ko ha pulopula ‘oku tō he kelekelé, kuo pau ke mate ia pea toki tupú."
        },
        {
          "number": "37",
          "text": "Pea ‘oku fōtunga kehekehe ‘a e pulopula‘i uité, pe pulopula‘i hā ‘okú ke toó, pea mo e huli ‘oku tupu haké."
        },
        {
          "number": "38",
          "text": "Ko hono ‘uhingá, he ‘oku fakasino ‘e he ‘Otuá ‘a e me‘a takitaha ‘aki ‘a e fa‘ahinga sino ‘okú ne finangalo ki ai."
        },
        {
          "number": "39",
          "text": "He ‘oku ‘ikai ke fōtunga tatau ‘a e fa‘ahinga kakano kotoa pē. ‘Oku kehe ‘a e kakano ‘o e tangatá, kehe ‘a e kakano ‘o e manú, mo e manupuná, mo e iká."
        },
        {
          "number": "40",
          "text": "Ko e me‘a kotoa pē he vavaá, mo e me‘a kotoa pē ‘i he funga ‘o māmaní, ‘oku ‘i ai hono sino. Ka ‘oku faikehekehe ‘aupito ‘a e ngaahi sino ko iá."
        },
        {
          "number": "41",
          "text": "‘Oku ‘ikai ke sino tatau ‘a e la‘aá mo e māhiná. ‘Oku ‘ikai ke sino tatau ‘a e māhiná mo e ngaahi fetu‘ú. Pea ‘oku sino kehekehe mo e ngaahi fetu‘ú ia."
        },
        {
          "number": "42",
          "text": "‘Oku pehē pē mo e toe tu‘u hotau sinó mei he pekiá. ‘E mate hotau sino ko ení. Ka ‘e mo‘ui ai pē ‘o ta‘e ngata hotau sino toe tu‘ú ia."
        },
        {
          "number": "43",
          "text": "Ko e sino feifei‘avale mo ngāvaivai ko ení, ‘e toe tu‘u ia ‘o faka‘ofo‘ofa mo kaukaua."
        },
        {
          "number": "44",
          "text": "‘Oku ‘ikai ke toe fakaveiveiua ‘a e ‘i ai hotau sino fakamatelié. Pea ‘oku ‘ikai ai pē ke fakaveiveiua ‘a e pau ke ‘i ai hotau sino fakalaumālié."
        },
        {
          "number": "45",
          "text": "He ko e lau ‘a e Folofolá, “Na‘e hoko ‘a e ‘uluaki tangatá ko e laumālie mo‘ui.” Ka na‘e hoko ‘a Sīsū, ‘a ‘ātama ki mui maí, ko e laumālie fakamo‘ui."
        },
        {
          "number": "46",
          "text": "‘A ia, na‘e ‘ikai ke mu‘a mai ‘a e toko taha na‘e sino fakalaumālié. Na‘e toki kimui mai ia ‘i he toko taha na‘e sino fakamatelié."
        },
        {
          "number": "47",
          "text": "Ko e ‘uluaki tangatá, mei he kelekelé, mei he efú. Ko e tangata ki mui maí, mei he langí."
        },
        {
          "number": "48",
          "text": "Ko e kakai kotoa pē ‘i māmani, ‘oku ‘i ai honau sino ‘oku tatau pē mo e sino ‘o e toko taha na‘e ngaohi ‘aki ‘a e efu ‘o e kelekelé. Pea ko kinautolu kotoa pē ‘oku ‘i he langí, ‘oku ‘i ai honau sino ‘oku tatau pē mo e sino ‘o e toko taha na‘e ‘alu hifo mei he langí."
        },
        {
          "number": "49",
          "text": "‘Oku hā ‘iate kitautolu ‘a e ‘ata ‘o e toko taha na‘e ngaohi ‘aki e efú. Pea ‘e hā ‘iate kitautolu mo e ‘ata ‘o e toko taha na‘e ‘alu hifo mei he langí."
        },
        {
          "number": "50",
          "text": "Kāinga, ‘ai ke mahino eni kiate kimoutolu. Ko hotau sino kakano mo toto ko ení, ‘e ‘auha. ‘E ‘ikai ke hū ia ki he pule‘anga ‘o e ‘Otuá. He ‘e ‘ikai ‘auha ‘a e pule‘anga ‘o e ‘Otuá ia."
        },
        {
          "number": "51",
          "text": "Ka u fakahā atu ha me‘a na‘e fufū he finangalo ‘o e ‘Otuá. ‘E ‘ikai te tau mate kotoa pē. Ka te tau liliu kotoa pē."
        },
        {
          "number": "52",
          "text": "‘E fakafokifā ‘ene hokó. Ko e kemo pē. ‘E ifi faka‘osi ‘a e talupité, pea ‘e fokotu‘u hake leva ‘a e kakai kuo maté. ‘E liliu ai kitautolu kotoa pē ke ‘oua te tau toe mate ‘o ta‘e ngata."
        },
        {
          "number": "53",
          "text": "‘E liliu ai hotau sino mate mo ‘auhangofua ko ení ‘o hoko ko e sino ‘e ‘ikai toe mate, pe ‘auha."
        },
        {
          "number": "54",
          "text": "Ko hotau ngaahi sino ko ení, ko e ngaahi sino ngāvaivai mo mate ngofua. Ka te nau liliu ‘o hoko ko e ngaahi sino ‘e mo‘ui pē ‘o ta‘e ngata. Pea ‘e toki mo‘oni ai e lau ‘a e Folofolá,"
        },
        {
          "number": "55",
          "text": "‘E Mate! Ko e fē ho‘o ikuná? ‘E Mate! Ko fē‘ia ho‘o koná?”"
        },
        {
          "number": "56",
          "text": "Ko e kona ‘a e maté, koe‘uhí ko e angahalá. Pea ko e malohi ‘a e angahalá, koe‘uhí ko e lao."
        },
        {
          "number": "57",
          "text": "Kae fakafeta‘i ki he ‘Otuá koe‘uhí ko ‘ene tuku ke tau ikuna ‘i hotau ‘Eiki ko Sīsū Kalaisí!"
        },
        {
          "number": "58",
          "text": "Mou tu‘u ma‘u, kāinga. ‘Oua ‘e veiveiua. ‘Ai ke mou femo‘uekina ma‘u ai pē he ngāue ‘a e ‘Eikí. He ko e ngāue kotoa pē te mou fai ma‘ána, ‘e ‘ikai ke iku launoa."
        }
      ],
      "16": [
        {
          "number": "1",
          "text": "Ka fai ha‘amou tānaki pa‘anga ma‘á e kakai ‘a e ‘Otuá, ‘oku ou loto ke mou fai pē ‘a e me‘a na‘á ku tu‘utu‘uni ki he ngaahi siasi ‘i Kalētiá."
        },
        {
          "number": "2",
          "text": "Ko e Sāpate kotoa pē, te mou taki taha vahe‘i ha konga ‘o ho‘omou pa‘anga na‘e ma‘ú. Kapau te mou fai pehē, pea he‘ikai leva te mou hela he tānaki pa‘anga ‘i ha‘aku ‘alu atu."
        },
        {
          "number": "3",
          "text": "Fili ha ni‘ihi ‘i homou kāinga lotú ke nau ‘ave ‘a e pa‘angá ki Selusalema. Te u fai ha ngaahi tohi ke nau ‘ave ‘aki ‘a e pa‘angá, ke mahino ko e kaume‘a ia ‘oku mou falala ki ai."
        },
        {
          "number": "4",
          "text": "Pea kapau te mou pehē ke u kau mo au he ‘alú, pea te u loto-fiemālie ki ai."
        },
        {
          "number": "5",
          "text": "Ka hili ‘eku fou ‘i Masitōniá, ‘oku ou fie ‘alu atu"
        },
        {
          "number": "6",
          "text": "ke tau nofo, kae lava ke mou tokoni‘i ha‘aku toe fononga hena ki ha feitu‘u."
        },
        {
          "number": "7",
          "text": "‘E sai ange kiate au ke u toki ‘alu atu ‘a mui ange ke tau ki‘i nofo fuoloa, ‘i ha‘aku afe atu leva ka tau nofo fuonounou pē."
        },
        {
          "number": "8",
          "text": "Te u nofo atu pē ‘i ‘Efesoó ni ‘o a‘u ki he ‘aho Penitekosí."
        },
        {
          "number": "9",
          "text": "He kuo faingamālie heni ke u fai ha ngāue ‘aonga, neongo ‘oku fakafepaki‘i au ‘e he tokolahi."
        },
        {
          "number": "10",
          "text": "Ka a‘u atu ‘a Tīmote, pea mou talitali lelei ia. He ko e ngāue ‘a e ‘Eikí ‘okú ne faí, ‘o hangē pē ko aú."
        },
        {
          "number": "11",
          "text": "‘Oua te mou tuku ke ngaohikovi‘i ia ‘e ha taha. ‘Oku ou ‘amanaki te ne foki mai kiate au. Pea pehē pē ki he kāinga lotu ko eé. Pea ka mavahe mai ‘a Tīmote, pea mou moimoi‘i mai ‘aki ha‘amou tuku tāpuaki."
        },
        {
          "number": "12",
          "text": "Na‘á ku feinga lahi ke lava ‘o ‘a‘ahi atu hotau kaume‘a ko ‘Āpolosí, mo e kāinga lotu ko eé. ‘Oku ‘ikai te ne loto ke ‘a‘ahi atu leva. Ka te ne toki ‘a‘ahi atu ‘i ha‘ane faingamālie."
        },
        {
          "number": "13",
          "text": "Mou le‘ohi ho‘omou mo‘uí. Pea tu‘u ma‘u ‘i ho‘omou tuí. ‘Ai ke mou loto-lahi mo loto-to‘a."
        },
        {
          "number": "14",
          "text": "Fai ‘aki ho‘omou me‘a kotoa pē ‘a e ‘ofa."
        },
        {
          "number": "15",
          "text": "‘Oku mou ‘ilo foki ko Setiveni mo hono fāmilí na‘e fuofua tui ki he ‘Eikí ‘i ‘Ākeiá. Kuo nau fai velenga ma‘á e kakai ‘a e ‘Otuá. Kāinga, ‘oku ou kole atu"
        },
        {
          "number": "16",
          "text": "ke mou talangofua ki he kau taki peheé, mo kinautolu kotoa pē ‘oku nau ngāue mateaki ma‘amoutolú."
        },
        {
          "number": "17",
          "text": "Na‘e fakafiefia kiate au ‘a e ha‘u ‘a Sitīveni, mo Fotunato, mo ‘Ākeiko. Ko ‘enau ‘i hení, na‘e hangē ai pē ‘oku mou ‘i hení."
        },
        {
          "number": "18",
          "text": "‘Oku fakanonga mo‘oni kiate au ‘enau ‘i hení, ‘o hangē pē ko e fakanonga kiate kimoutolu ‘enau ‘i hená. ‘Oku totonu ke mou mahu‘inga‘ia he fa‘ahinga peheé."
        },
        {
          "number": "19",
          "text": "‘Oku ‘ofa atu ‘a e ngaahi siasi he vahefonua ‘Ēsiá. Ko ‘Akuila mo Pīsila, mo e siasi ‘oku nau lotu ‘i hona ‘apí, ‘oku nau ‘ofa atu ‘i he ‘Eikí."
        },
        {
          "number": "20",
          "text": "‘Oku ‘ofa atu ‘a e kāinga lotu kotoa pē. Mou fekita mu‘a ‘i ho‘omou fa‘a fe‘iloakí, ke ngali ko e kakai lotu kimoutolu."
        },
        {
          "number": "21",
          "text": "Ko e tohi nima pē ‘a‘aku ‘oku fai ‘aki ‘eku fakamo‘oní,"
        },
        {
          "number": "22",
          "text": "Pea ka ‘i ai ha taha ‘oku ‘ikai ke ne ‘ofa ki he ‘Eiki, pea tuku ai ā ke mala’ia. Pea ‘ofa ke vave ‘a e liuaki mai ‘a e ‘Eikí. Hā’ele mai ā hotau ‘Eiki"
        },
        {
          "number": "23",
          "text": "Tauange ke mou ‘inasi he ‘alo‘ofa lahi ‘a e ‘Eiki ko Sīsuú."
        },
        {
          "number": "24",
          "text": "‘Oku ou ‘ofa lahi atu kiate kimoutolu kotoa pē ‘oku kau mo Kalaisi Sīsuú."
        }
      ]
    }
  },
  "2CO": {
    "name": "2 Kolinitō",
    "chapters": {
      "1": [
        {
          "number": "1",
          "text": "Si‘i kāinga lotu ‘a e ‘Otuá ‘i Kolinitō, mo e kāinga lotu kotoa pē ‘i ‘Akeia."
        },
        {
          "number": "2",
          "text": "Tauange ke mou ‘inasi he ‘ofa ‘aufuatō mo e tāpuaki ‘a e ‘Otua ko e Tamaí mo e ‘Eiki ko Sīsū Kalaisí."
        },
        {
          "number": "3",
          "text": "Tau fakafeta‘i ki he ‘Otuá, ki he Tamai ‘a hotau ‘Eiki ko Sīsū Kalaisí. Ko e Tamai mohu ‘alo‘ofa ia, ko e ‘Otua ‘okú ne tokoni‘i ma‘u pē kitautolu."
        },
        {
          "number": "4",
          "text": "‘Okú ne tokoni‘i ma‘u ai pē kitautolu ‘i he ngaahi me‘a ‘oku tau faingata‘a‘ia aí, koe‘uhí ke tau lava ai ‘o tokoni‘i ha ni‘ihi kehe ‘aki ‘a e fa‘ahinga tokoni na‘e tokoni‘i ‘aki kitautolú."
        },
        {
          "number": "5",
          "text": "‘Oku tau mo‘ua he ngaahi faingata‘a fakamamahi na‘e mo‘ua ai ‘a Kalaisí. Ka ‘oku tau toe ‘inasi foki he tokoni lahi ‘oku fai mai ‘e he ‘Otuá."
        },
        {
          "number": "6",
          "text": "Ko ‘ema faingata‘a‘ia ‘amauá ko ‘ema tokoni‘i mo fakahaofi ‘a kimoutolu. Pea ko e tokoni ‘oku fai mai kiate kimauá, ko e tokoni ai pē ia kiate kimoutolu, ‘o kapau te mou kātaki‘i ha ngaahi faingata‘a, ‘o hangē ko ‘ema kātakí."
        },
        {
          "number": "7",
          "text": "Kuo te‘eki ai ke tō noa ‘ema ‘amanaki kiate kimoutolú. Kuo mou a‘usia ‘a e ngaahi faingata‘a tatau mo ia na‘á ma a‘u ki aí. Pea ‘okú ma ‘ilo pau te mou a‘usia mo e ngaahi tokoni tatau mo ia na‘e fai mai kiate kimauá."
        },
        {
          "number": "8",
          "text": "Ka u fakamanatu atu mu‘a, kāinga, ‘a e faingata‘a lahi na‘e hoko kiate kimaua ‘i ‘Ēsiá. Ko e toki me‘a fakalilifu ia, ‘o meimei ‘osi ai ‘ema kātakí. Na‘á ma pehē pē te ma mate."
        },
        {
          "number": "9",
          "text": "Na‘e hangē tofu pē kuo hilifaki ‘iate kimaua ‘a e tautea maté. Ka na‘e hoko e me‘a ko iá ke tuku ai ‘ema fakafalala pē kiate kimauá, ka ma falala ki he ‘Otuá, ‘a e ‘Otua ‘okú ne fokotu‘u e maté ke mo‘uí."
        },
        {
          "number": "10",
          "text": "Na‘e fakahaofi kimaua mei he mate‘anga fakalilifu ko iá. Pea ‘okú ma ‘ilo pau te ne fakahaofi ma‘u pē kimaua."
        },
        {
          "number": "11",
          "text": "Mou lotua mai mu‘a kimaua, he ‘e tokoni lahi ia kiate kimaua. ‘E tali ho‘omou lotú, pea ‘e tāpuaki‘i ai kimaua ‘e he ‘Otuá. Pea ko e me‘a ‘e hokó, ko e fakafeta‘i ha tokolahi koe‘uhí ko kimaua."
        },
        {
          "number": "12",
          "text": "‘Oku ‘ikai ke ‘i ai ha me‘a ‘e tautea ai homa lotó, pea ‘okú ma pōlepole ai. Kuo talu pē mei mu‘a mo ‘ema mo‘ui‘aki e mo‘oní mo e totonú, ‘o tautautefito ia ki he‘ema nofo mo kimoutolú. Kuo talu mei mu‘a mo ‘ema tuku ke tataki‘aki ‘ema mo‘uí e ‘ofa ‘a e ‘Otuá, ‘o ‘ikai ko e poto fakaemāmaní."
        },
        {
          "number": "13-14",
          "text": "He ‘oku ‘ikai ko ‘eku tohi atu eni ‘i ha me‘a ‘e faingata‘a ke mou lau, pe ‘e mahinongata‘a kiate kimoutolu. Pea neongo nai ‘e mahino atu pē ‘a e konga, ka ‘oku ou fakatauange ke faifai pea mahino kakato atu ia. Pea ka toe hā‘ele mai leva hotau ‘Eiki ko Sīsuú, pea ‘e tatau ai pē ho‘omou laukau ‘iate kimauá mo ‘ema laukau ‘iate kimoutolú."
        },
        {
          "number": "15",
          "text": "Pea tu‘unga he‘eku fakapapau‘i e ‘ū me‘a ko iá, na‘á ku loto ai ke u ‘uluaki ‘a‘ahi atu kiate kimoutolu, hei‘ilo ‘e hoko ia ko ha tāpuaki lōua ma‘amoutolu."
        },
        {
          "number": "16",
          "text": "He na‘á ku fakakaukaú ke u fou atu ‘iate kimoutolu ki Masitōnia, peá u toe fou mai pē ‘iate kimoutolu ‘i he‘eku foki maí, kae lava ke mou tokoni‘i ‘eku fononga ki Siuteá."
        },
        {
          "number": "17",
          "text": "Na‘a mou pehē koā ‘oku fefokifoki‘aki ‘eku fakakaukaú? Pe ‘oku ou hangē ha taha ‘okú ne “‘Io” pe “‘Ikai” mai, ko e kehe pē ke fakahōhōlotó?"
        },
        {
          "number": "18",
          "text": "‘Oku falala‘anga ‘a e me‘a kotoa ‘oku folofola‘aki ‘e he ‘Otuá. Pea ‘oku falala‘anga mo ‘eku pehē atu na‘e ‘ikai ke “‘Io” mo toe “‘Ikai” ‘emau tali na‘e fai kiate kimoutolú."
        },
        {
          "number": "19",
          "text": "He ‘oku “‘Io” ma‘u ai pē ‘a Sīsū Kalaisi, ‘a e ‘Alo ‘o e ‘Otuá. Kuo te‘eki ai ke “‘Ikai” ia. Pea ko e me‘a pē ia na‘a mau fakamatala atu mo Silivēnusi mo Tīmoté."
        },
        {
          "number": "20",
          "text": "Ko Kalaisí, ko e “‘Io” ia ki he ngaahi tala‘ofa kotoa pē ‘a e ‘Otuá. Ko hono ‘uhinga ia ‘oku tau “‘Ēmeni” ai ‘ia Kalaisi ke lāngilangi‘ia ai ‘a e ‘Otuá."
        },
        {
          "number": "21",
          "text": "He kuo ‘omi ai ‘e he ‘Otuá ‘a e faingamālie ke tau tu‘u ma‘u fakataha mo Kalaisi. Ko e ‘Otuá pē na‘á ne fili kitautolú."
        },
        {
          "number": "22",
          "text": "Pea ko e ‘Otuá pē na‘á ne foaki mai hono Laumālié ke ‘afio ‘i hotau lotó ke faka‘ilonga‘i‘aki ‘etau hoko ko hono kakaí."
        },
        {
          "number": "23",
          "text": "‘Oku ‘afio‘i pē ‘e he ‘Otuá, ko e ‘uhinga ‘o e ‘ikai te u fie ‘a‘ahi atu ki Kolinitō ná, ko ‘eku manavasi‘i na‘a mou faingata‘a‘ia ai."
        },
        {
          "number": "24",
          "text": "He ‘oku ‘ikai ko hamou kau pule kimautolu. ‘Oku ‘ikai te mau tu‘utu‘uni atu e me‘a ke mou tui ki aí. He kuo ‘osi mālohi ho‘omou tuí ‘amoutolu. Ko homou kaungāngāue pē kimautolu. Pea ko ‘emau taumu‘á pē ke mou a‘usia ‘a e mo‘ui fonu fiefiá."
        }
      ],
      "2": [
        {
          "number": "1",
          "text": "Na‘á ku fakakaukaú ke ‘oua na‘a fakalotomamahi pehē kiate kimoutolu ‘eku ‘a‘ahi atu ka hokó."
        },
        {
          "number": "2",
          "text": "He ka moú ka loto-mamahi ‘iate au, pea ko hai leva ‘e toe mai ke u toe fiefia ai? ‘E toe mai pē ‘a e kakai na‘e loto-mamahi ‘iate aú!"
        },
        {
          "number": "3",
          "text": "Ko hono ‘uhinga ia na‘á ku fai atu ai e tohi ko ‘ená. Na‘e ‘ikai te u loto ke u ‘alu atu ‘o loto-mamahi ‘i he kakai ‘oku totonu ke u fiefia aí. He ‘oku ou tui, ka u ka fiefia au pea te mou fiefia ai pē mo kimoutolu."
        },
        {
          "number": "4",
          "text": "Na‘e fai atu ‘eku tohi ko ‘ená he funga ‘o ‘eku faingata‘a‘ia lahi, mo ‘eku lo‘imata‘ia lahi. Na‘e ‘ikai ko ‘eku taumu‘á ke mou loto-mamahi ai. Ko ‘eku taumu‘á pē ke mahino atu kiate kimoutolu ‘a e lahi fau ‘eku ‘ofa‘i kimoutolú."
        },
        {
          "number": "5",
          "text": "Kapau kuo loto-mamahi ha taha, ‘oku ‘ikai ko au ia, ka ko kimoutolu hono kotoa. ‘Oku ou fakafuofua ‘eku lau ko ení na‘a fu‘u hulu ho‘omou loto-mamahí."
        },
        {
          "number": "6",
          "text": "Kuo ‘osi tuhu‘i tonu ‘e he tokolahi ‘iate kimoutolu ‘a e kovi na‘e fai ‘e he toko taha ko ená. Pea ko e tautea ia ‘oku fe‘unga pē mo ‘ene me‘a na‘e faí."
        },
        {
          "number": "7",
          "text": "Ka kuo tonu ke mou fakamolemole‘i ia mo poupou ki aí, na‘a hulu tu‘a ‘ene loto-mafasiá pea hoko ai pē mo ‘ene fo‘i."
        },
        {
          "number": "8",
          "text": "‘Oku ou kole atu ke mou ‘ai ke mahino ki ai ‘oku mou ‘ofa ai."
        },
        {
          "number": "9",
          "text": "Na‘e fai atu ‘eku tohi ko ‘ená ke vakai pe te mou fai ki he‘eku ngaahi fakahinohinó pe ‘ikai."
        },
        {
          "number": "10",
          "text": "Pea te u fakamolemole‘i ‘e au ha taha pē te mou fakamolemole‘í,"
        },
        {
          "number": "11",
          "text": "koe‘uhí ke ta‘ofi ‘a Sētane ke ‘oua te ne lava‘i kitautolu. He ‘oku tau ‘ilo ai pē ‘a e anga ‘o ‘ene ngāué."
        },
        {
          "number": "12",
          "text": "Na‘á ku ‘alu ‘o malanga‘i ‘i Taloasi ‘a e ongoongo-lelei kia Kalaisí, tā ne ‘osi teuteu ‘e he ‘Eikí hoku halá."
        },
        {
          "number": "13",
          "text": "Ka na‘e hoha‘a hoku lotó ko e ‘ikai ke u fetaulaki ai mo hoku kaume‘a ko Taitusí. Peá u fakamāvae ai pē mo e kaungāngāue ko eé ‘o hoko atu ki Masitōnia."
        },
        {
          "number": "14",
          "text": "Ka ‘oku ou fakafeta‘i ki he ‘Otuá, he ‘okú ne ‘ai ma‘u pē ke lava ‘e Kalaisi ‘o tataki kitautolu ke tau ikuna. ‘Okú ne tokoni‘i ai pē kitautolu ke tau fakamafola ki he potu kotoa pē ‘a e ‘ilo kia Kalaisí. Pea ko e ‘ilo ko iá, ‘oku ‘alaha ‘o hangē ha kakala."
        },
        {
          "number": "15-16",
          "text": "Ko hono mo‘oní, ‘oku hangē ko ha namu kakalá ‘a e ‘alaha atu ‘a Kalaisi ‘iate kitautolu ki he kakai kotoa pē. ‘Oku namu kakala ia ki he kakai kotoa pē ‘oku lolotonga fai honau fakamo‘uí, ‘o toe ‘āsili ai pē ‘enau mo‘uí, kae namukū ia ki he kakai kotoa pē ‘oku lolotonga heé, ‘o nau iku ai ki he mate‘anga fakalilifu."
        },
        {
          "number": "17",
          "text": "‘Oku malanga‘i ‘e he tokolahi ‘a e Folofola ‘a e ‘Otuá ko e fie ma‘u ha me‘a. Ka ko e kau talafekau mo‘oni kimautolu ‘a e ‘Otuá. Pea ‘oku fai ‘emau malangá ‘aki ‘a e ivi ‘o Kalaisí ko ‘emau ‘ilo pau ‘oku ‘afio mai ‘a e ‘Otuá ki he‘emau me‘a kotoa pē ‘oku faí."
        }
      ],
      "3": [
        {
          "number": "1",
          "text": "‘Oku mou pehē koā ko ‘emau toe talanoa pōlepole eni ‘iate kimautolu? Te mau toe fie ma‘u koā ha tohi fakaongoongolelei meiate kimoutolu? Ko e ni‘ihi foki ‘oku nau holi ke ‘i ai ha‘anau tohi pehē."
        },
        {
          "number": "2",
          "text": "Ka ko ‘emau tohi fakaongoongoleleí, ko kimoutolu tonu pē ia. Ko e tohi ia kuo hiki ‘i homau lotó ke sio ki ai ‘a e kakai kotoa pē, mo nau lau."
        },
        {
          "number": "3",
          "text": "‘Oku mou hangē ko ha tohi na‘e fai ‘e Kalaisi pea mau ‘oatu ia kiate kimoutolu. Ka na‘e ‘ikai ko ha tohi kimoutolu na‘e fai‘aki ha peni mo ha vaitohi, pe tongi ‘i ha maka. Na‘e tohi kimoutolu ‘i homau lotó ‘aki ‘a e Laumālie ‘o e ‘Otua mo‘uí."
        },
        {
          "number": "4",
          "text": "‘Oku pehē ‘emau falala ki he ‘Otuá koe‘uhi ko Kalaisí."
        },
        {
          "number": "5",
          "text": "‘Oku ‘ikai hamau fe‘unga pe taau ke mau lau ai ‘oku mau lava‘i e ngāue ko ení. Ko ‘emau lava‘í pē koe‘uhí ko e ‘Otuá."
        },
        {
          "number": "6",
          "text": "Ko ia na‘á ne ‘ai ke mau lava ‘o fai fatongia he aleapau fo‘oú, ‘i he aleapau ‘oku ‘ikai tu‘unga ‘i ha lao na‘e hiki tohi, ka ko e Laumālié. ‘Oku vaka mai he Laó ‘a e maté, kae vaka mai he Laumālié ‘a e mo‘uí."
        },
        {
          "number": "7",
          "text": "Pea kapau ko e Lao na‘e vaka mai ai e maté, na‘e tohi tongi ‘i ha ongo maka, pea fakaofo ‘a e anga hono foaki maí he hā lāngilangi‘ia ‘a e fofonga ‘o Mōsesé, ‘o popongi e mata ‘o e kakai ‘Isilelí he‘enau mamata ki aí, neongo ne taututuku atu e lāngilangi ko iá,"
        },
        {
          "number": "8",
          "text": "pea huanoa ‘a e lāngilangi‘ia ange ‘a e aleapau ‘oku vaka mai he Laumālié."
        },
        {
          "number": "9",
          "text": "Kapau na‘e mohu ngeia ‘a e me‘a na‘e vaka mai ai e tautea maté, pea huanoa ‘a e mohu ngeia ange ‘a e me‘a ‘oku lava ke tau toe vālelei ai mo e ‘Otuá."
        },
        {
          "number": "10",
          "text": "Ko hono mo‘oní, ‘i he lahi fau ‘a e ngeia ‘o e aleapau fo‘oú, ‘oku hangē kuo ‘ikai ha toe ngeia ‘o e Laó ia."
        },
        {
          "number": "11",
          "text": "Ko e foaki mai ‘o e Laó na‘e fai‘aki ‘a e lāngilangi na‘e toe taututuku atu. Ka ‘oku lahi ange ‘a e lāngilangi ‘o e aleapau fo‘oú, he ‘e tu’uloa ia ‘o ta‘e ngata."
        },
        {
          "number": "12",
          "text": "Pea ‘oku tau lotolahi ‘aupito koe‘uhi ko e ‘amanaki‘anga fakaofo ko iá."
        },
        {
          "number": "13",
          "text": "‘Oku ‘ikai te tau hangē kitautolu ko Mōsesé. He na‘e hā ngingila hono fofongá, ka na‘á ne ‘ai hono pūlou ke ‘oua ‘e lava ‘a e kakai ‘Isilelí ‘o sio ki he taututuku atu ‘a e ngingilá."
        },
        {
          "number": "14",
          "text": "Ko e kakai ongongata‘a ia. Pea ‘oku a‘u mai pē ki he ‘ahó ni mo e te‘eki ai ke hu‘i ‘a e pūlou ko iá ‘o ka nau ka lau e Laó. Ko Kalaisi pē ‘okú ne lava ‘o hu‘i iá."
        },
        {
          "number": "15",
          "text": "Ka naú ka lau e Lao ‘a Mōsesé, ‘oku kei fakapūlou‘i ai pē honau ‘atamaí"
        },
        {
          "number": "16",
          "text": "‘aki ha pūlou ‘oku toki hu‘i pē ‘i ha tafoki ha taha ki he ‘Eikí."
        },
        {
          "number": "17",
          "text": "Ko e ‘Eiki ko iá, ko e Laumālié ia. Pea ko e Laumālie ‘o e ‘Eikí ‘okú ne fakatau‘atāina‘i kitautolú."
        },
        {
          "number": "18",
          "text": "Pea ‘oku ‘ikai ke tau pūlou kitautolu ia, ka ‘oku hā ‘i hotau matá ‘a e lāngilangi lahi ‘o e ‘Eikí. He ‘oku ‘alu pē e ‘ahó mo e liliu kitautolu ‘e he Laumālie ‘o e ‘Eikí ke tau hangē ko hotau ‘Eiki lāngilangi‘iá."
        }
      ],
      "4": [
        {
          "number": "1",
          "text": "Kuo fakafalala mai ‘a e ngāué ni ‘e he ‘Eikí kiate kimautolu. Ko ‘ene ‘alo‘ofa lahi ia kiate kimautolu, pea ko hono ‘uhinga ia ‘oku ‘ikai ai te mau fo‘í."
        },
        {
          "number": "2",
          "text": "‘Oku ‘ikai te mau fai ‘e kimautolu ha ngaahi me‘a fakamā, ha ngaahi me‘a kuo pau ke fufuu‘i. Pea ‘oku ‘ikai te mau feinga ke lohiaki‘i ha taha, pe mio‘i e Folofola ‘a e ‘Otuá. ‘Oku ‘afio‘i ‘e he ‘Otuá, ‘oku mau lea‘aki pē ‘a e mo‘oní koe‘uhí ke lava ke ‘ilo ‘e he kakaí ‘oku falala‘anga kimautolu."
        },
        {
          "number": "3",
          "text": "Kapau leva ‘oku ‘i ai ha konga ‘o ‘emau malangá ‘e ngali fakapulipuli, ko ‘ene ngali fakapulipuli pē ki ha taha ‘oku kei hē hono laumālié."
        },
        {
          "number": "4",
          "text": "He kuo fakakuihi ‘e he ‘otua ko ia ‘okú ne pule‘i e maama ko ‘ení ‘a e mata ‘o e kakai ta‘e tuí. ‘Oku ‘ikai ai te nau lava ‘o sio ki he māmá. ‘Oku ‘ikai ke mahino kiate kinautolu ‘a e ongoongo lelei ki hotau Kalaisi lāngilangi‘iá, ‘a ē ‘okú ne faka‘ilo mai e anga ‘o e ‘Otuá."
        },
        {
          "number": "5",
          "text": "‘Oku ‘ikai te mau malanga‘aki ‘e kimautolu ‘a kimautolu. Ko e kaveinga pē eni ‘o ‘emau malangá, ko e ‘Eikí ‘a Sīsū Kalaisi, pea ko ia na‘á ne fekau ke mau fai fatongia ma‘amoutolú."
        },
        {
          "number": "6",
          "text": "Ko e lau ē ‘a e Folofolá, “Na‘e fekau ‘e he ‘Otuá ke ulo atu ‘a e māmá he loto fakapo‘ulí.” Pea ko ia ‘a e ‘Otua na‘á ne ‘ai ke ulo atu ‘ene māmá ‘i homau lotó koe‘uhí ke mou ‘ilo‘i ‘a e fotu hono lāngilangí ‘i he fofonga ‘o Sīsū Kalaisí."
        },
        {
          "number": "7",
          "text": "Ka ko ‘etau ma‘u e koloa ko iá ‘i he‘etau mo‘uí, ‘oku hangē kuo fa‘oaki ia ki ha ipu ‘umea pē, ke mahino ko e ivi mālohí ko e me‘a ia mei he ‘Otuá ka ‘oku ‘ikai meiate kitautolu."
        },
        {
          "number": "8",
          "text": "‘Oku lahi ‘a e ngaahi faingata‘a ‘oku fepaki mo ‘emau mo‘uí. Ka kuo te‘eki ai te mau fo‘i. ‘Oku mau fa‘a tāla‘a. Ka kuo te‘eki ai te mau tuka."
        },
        {
          "number": "9",
          "text": "Ka maú ka mo‘ua ‘i ha faingata‘a, ‘oku kau ‘a e ‘Otuá ‘iate kimautolu. Ka taa‘i kimautolu ‘o mau tō ki lalo, ‘oku mau toe tu‘u pē ki ‘olunga."
        },
        {
          "number": "10-11",
          "text": "Ko e ‘aho ki he ‘aho mo ‘emau fehangahangai mo e maté koe‘uhí ko Sīsū. ‘Oku hā ‘i homau sinó ‘a e anga ‘o e pekia ‘a Sīsuú, koe‘uhí kae hā ai pē ‘iate kimautolu mo ‘ene mo‘uí."
        },
        {
          "number": "12",
          "text": "He ‘oku ngāue ‘a e maté ‘iate kimautolu, kae ngāue ‘a e mo‘uí ‘iate kimoutolu."
        },
        {
          "number": "13",
          "text": "Ko e lau ē ‘a e Folofolá, “Ko ‘eku leá, he na‘á ku tui.” Pea ko e fa‘ahinga tui ia ‘oku ‘iate kimautolú. Ko ‘emau leá,"
        },
        {
          "number": "14",
          "text": "he ‘oku mau ‘ilo pau na‘e fakamo‘ui ‘e he ‘Otuá ‘a Sīsū. Pea te ne fakamo‘ui mo kitautolu, ‘o hangē pē ko ‘ene fakamo‘ui ‘a Sīsuú. Pea te ne toki tānaki mai ‘a kimautolu, fakataha pē mo kimoutolu, ki hono ‘afio‘anga ta‘e ngatá."
        },
        {
          "number": "15",
          "text": "Kuo fai kātoa eni ma‘amoutolu, hei‘ilo ‘e tupu fakautuutu ai ‘a e tokolahi ‘o e kakai te nau ‘ilo ‘a e lahi ‘o ‘ene ‘ofá pea nau fakahīkihiki‘i mo fakalāngilangi‘i ia."
        },
        {
          "number": "16",
          "text": "Kuo te‘eki ai pē te mau fo‘i kimautolu ia. ‘Oku faka‘a‘au pē homau sinó ke mate. Ka ‘oku ‘alu pē e ‘ahó mo hono ngaohi homau laumālié ke kaukaua ange."
        },
        {
          "number": "17",
          "text": "He ko hotau fanga ki‘i faingata‘a‘ia ko ‘ení, ‘oku teuteu‘i ‘aki ‘etau mo‘uí ki ha lāngilangi‘ia ta‘e ngata. Pea ko e lāngilangi‘ia ta‘e ngata ko iá, ‘e hangē ai pē kiate kitautolu ko ha me‘a noa ‘a hotau ngaahi faingata‘a‘ia kotoa pē."
        },
        {
          "number": "18",
          "text": "‘E ‘ikai ke tu‘uloa ‘a e ngaahi me‘a ‘oku hā maí. Ka ko e ngaahi me‘a ‘oku ‘ikai ke hā maí, ‘e tu‘uloa pē ‘o ta‘e ngata. Ko hono ‘uhinga ia ‘oku ‘ikai ke mau tokanga ai ki he ngaahi me‘a ‘oku hā maí, ka ko e ngaahi me‘a ‘oku ‘ikai ke hā maí."
        }
      ],
      "5": [
        {
          "number": "1",
          "text": "Ko hotau sinó, ‘oku hangē ha tēniti ‘oku tau nofo ai ‘i māmaní. Ka ‘o ka veteki ‘a e tēniti ko iá, pea kuo pau ke ‘omi ‘e he ‘Otuá hatau fale ke tau nofo ai. ‘Oku ‘ikai ko ha fale na‘e langa ‘e ha tangata, ka ko e fale ‘i langi ‘e tolonga ‘o ta‘e ngata."
        },
        {
          "number": "2",
          "text": "Ko ‘etau kei nofo ‘i māmaní, ‘oku tau fa‘a lāunga koe‘uhí ko ‘etau faka‘amu ke fei mo a‘u ki hotau nofo‘anga ‘i langí."
        },
        {
          "number": "3",
          "text": "‘Oku tau fie hū ki ai, ke ‘oua ‘e kei hangē ‘oku tau tākatu‘á."
        },
        {
          "number": "4",
          "text": "Ko ‘etau kei nofo he tēniti ko ení, ‘oku to‘e mo mafasia ai pē hotau lotó. Ka ‘oku ‘ikai ko ‘etau to‘é ko ‘etau fie mavahe pē mei hotau sino ko ‘ení, ka ‘oku kau ai pē foki mo ‘etau faka‘amu ke fei mo fetongi‘aki ia ha sino ‘e ‘ikai mate."
        },
        {
          "number": "5",
          "text": "Kuo teuteu kitautolu ‘e he ‘Otuá ke tau a‘usia ‘a e fetongi sino ko iá. Pea kuó ne foaki mai hono Laumālié ko e faka‘ilonga te ne fakaa‘u kitautolu ki ai."
        },
        {
          "number": "6",
          "text": "Ke tau fiefia ma‘u pē."
        },
        {
          "number": "7",
          "text": "Ka ‘oku tau mo‘ui‘aki ‘e kitautolu ia ‘a e tuí, ‘o ‘ikai ko e sio."
        },
        {
          "number": "8",
          "text": "‘Oku fiefia ma‘u pē ‘etau mo‘uí, he ‘oku tau ‘ilo pau ‘e sai ‘ānoa kiate kitautolu ‘etau lī‘aki hotau sino ko ení kae nofo ‘i ‘api mo e ‘Eikí."
        },
        {
          "number": "9",
          "text": "Ka ko e me‘a tēpuú, ko ‘etau faka‘amu ke hoa ‘etau mo‘uí mo hono finangaló, ‘o tatau ai pē pe ‘oku tau nofo ‘i hotau ‘api ‘i hení, pe ‘i langi."
        },
        {
          "number": "10",
          "text": "He kuo pau foki ke fakamāu‘i tāutaha kitautolu ‘e Kalaisi ‘o fakatatau ki he lelei pe kovi na‘a tau fai, lolotonga ‘etau ma‘u hotau sino ko ení."
        },
        {
          "number": "11",
          "text": "‘Oku mahino kiate kimautolu ‘a e ‘apasia ki he ‘Eikí. Pea ‘oku mau feinga ai ke fakaloto‘i e kakai kotoa pē ke nau tafoki kiate ia. ‘Oku ‘afio‘i ‘e he ‘Otuá ‘a e anga ‘o ‘emau mo‘uí, pea ‘ofa pē ‘oku mou ‘ilo‘i ia."
        },
        {
          "number": "12",
          "text": "‘Oku ‘ikai ko ha‘amau toe talanoa pōlepole eni kiate kimautolu. Ka ko e me‘a ‘oku mau loto ki aí, ke mou pōlepole kimoutolu ‘iate kimautolu, koe‘uhí ke ‘i ai ha‘amou tali ki he kakai ‘oku nau pōlepole‘aki atu ‘a e lakanga ‘o ha taha kae ‘ikai ko hono ‘ulungāangá."
        },
        {
          "number": "13",
          "text": "Kapau ‘oku mau ngali fakasesele ai, pea hei‘ilo ai ‘a e ‘Otuá mo kimautolu. Ka ‘o kapau ‘oku mau ‘atamai lelei pē, ko ‘emau ‘atamai lelei ia ma‘amoutolu."
        },
        {
          "number": "14",
          "text": "‘Oku tataki ‘aki ‘emau mo‘uí ‘a e ‘ofa ‘a Kalaisí. Pea ‘oku mau fakapapau‘i, ko e mate ‘a e fo‘i toko taha ma‘á e kakai kotoa peé, ko ‘etau ‘osi kotoa ia he maté."
        },
        {
          "number": "15",
          "text": "Ko e pekia ‘a Kalaisí, koe‘uhí ko kitautolu kotoa pē. Ko ‘ene pekiá, ke ‘oua te tau toe mo‘ui pē ma‘atautolu, ka tau mo‘ui ma‘á e toko taha na‘e pekia pea toe tu‘u ma‘atautolú."
        },
        {
          "number": "16",
          "text": "‘Oku ‘ikai te mau toe vakai ki ha taha ‘aki ha fa‘ahinga vakai fakaemāmani, neongo na‘e pehē ‘emau vakai kia Kalaisi ‘i mu‘á."
        },
        {
          "number": "17",
          "text": "Ka ‘ilonga ‘a ia kuo taha mo Kalaisí, ko e mātu‘aki fakatupu fo‘ou ia. Kuo ngalo hono kuo hilí. Kuo fo‘ou e me‘a kotoa pē."
        },
        {
          "number": "18",
          "text": "Ko e fai kotoa ia ‘e he ‘Otuá. Kuó ne tuku mai ‘a Kalaisi ke fakalelei ‘a kitautolu mo ia, peá ne tuku mai mo hotau fatongia ke fai, ‘a ia ko hono fakalelei e kakai kehé mo ia."
        },
        {
          "number": "19",
          "text": "He ko e kaveinga eni ‘o ‘emau malangá, ko e fai ‘e he ‘Otuá ‘ia Kalaisi ‘a hono fakalelei ‘o māmani mo iá, ‘aki ‘ene fakamolemole‘i ‘enau ngaahi angahalá, pea mo ‘ene tuku mai homau fatongia ko e malanga‘i ‘o e fakalelei ko iá."
        },
        {
          "number": "20",
          "text": "Ko e kau fakafofonga kimautolu ‘o Kalaisi. ‘Oku fakaongo atu ‘iate kimautolu ‘a e kole ‘a e ‘Otuá ke mou fanongo ange ki ai. ‘Oku mau fakafofonga‘i ‘a Kalaisi mo kole atu ke mou tuku ke fakalelei ‘e he ‘Otuá ‘a kimoutolu mo ia."
        },
        {
          "number": "21",
          "text": "Ka ko e me‘a ‘i he ‘ofa‘i kitautolu ‘e he ‘Otuá, na‘á ne fai kia Kalaisi ‘a e ngaahi me‘a ‘oku fai pē ki ha taha angahala, koe‘uhí kae lava ke tali kitautolu ‘e he ‘Otuá. Kae ‘osi angé, na‘e ‘ikai ha momo‘i fai angahala ‘a Kalaisi ia!"
        }
      ],
      "6": [
        {
          "number": "1",
          "text": "‘Oku mau kole fakataha atu mo e ‘Otuá ke ‘oua te mou tuku ke iku launoa ‘ene ‘ofa ‘aufuatō kuo fai ma‘amoutolú."
        },
        {
          "number": "2",
          "text": "Ko e folofola eni ‘a e ‘Otuá he Tohi Tapú,"
        },
        {
          "number": "3",
          "text": "Ko ‘emau faka‘amú ke ‘oua ‘e fakaanga‘i ‘emau ngāué, pea mau fai tūkuingata ai ke ‘oua na‘a mau fakafe‘ātungia‘i ha taha."
        },
        {
          "number": "4",
          "text": "‘I he me‘a kotoa pē ‘oku mau faí ‘oku mau feinga ke fakamahino ko e kau ngāue mo‘oni kimautolu ‘a e ‘Otuá. ‘Oku mau fa‘a kātaki ma‘u pē ‘i he‘emau a‘usia ‘a e ngaahi faingata‘a, mo e ngaahi mamahi, mo e ngaahi fakafepaki."
        },
        {
          "number": "5",
          "text": "‘Oku fa‘a tā kimautolu, fa‘a fakahū pilīsone, pea mau fa‘a lavea he ngaahi moveuveu. ‘Oku mau ngāue tōtōivi ma‘u pē, pea mau fa‘a fiekaia, pea ‘ikai ke mau fa‘a fiu he mohé,"
        },
        {
          "number": "6",
          "text": "ka mau feinga ma‘u pē ke ‘oua te mau ongoongokovi, ka mau fakapotopoto, mo fa‘a kātaki, mo anga‘ofa. ‘Oku kau ‘a e Laumālie Mā‘oni‘oní mo kimautolu, pea ‘oku mo‘oni ‘emau ‘ofá."
        },
        {
          "number": "7",
          "text": "‘Oku mau lea‘aki ma‘u pē ‘a e mo‘oní, pea ‘oku ngāue ‘a e ivi māfimafi ‘o e ‘Otuá ‘iate kimautolu. Talu ‘emau fehangahangai mo e ngaahi faingata‘a ko iá mo ‘emau lea‘aki ma‘u pē, mo fai ma‘u pē, ‘a e ngaahi me‘a ‘oku hoa mo tāú."
        },
        {
          "number": "8",
          "text": "‘Oku mau tala totonu ma‘u pē ‘a e anga ‘o ‘emau mo‘uí, mo ‘emau ngāué, ‘o tatau ai pē pe ‘oku fakaongoongolelei‘i ai kimautolu, pe fakaongoongokovi‘i, pea tatau ai pē pe ‘oku fakahīkihiki‘i ai kimautolu, pe manuki‘i. Ka ‘oku pehē foki ‘e he ni‘ihi ‘oku mau loi."
        },
        {
          "number": "9",
          "text": "‘Oku hangē ‘oku ‘ikai ke mau ‘iloá, kae ‘osi angé ‘oku ‘ilo‘i kimautolu ‘e he kakai kotoa pē. ‘Oku mau hangē ha kau tei maté, kae ‘osi angé ‘oku mau kei mo‘ui pē. ‘Oku tautea‘i kimautolu, kae ‘ikai tāmate‘i."
        },
        {
          "number": "10",
          "text": "Pea ‘oku mau fiefia ma‘u pē, ‘o a‘u ki he tu‘unga ‘oku mau fepaki ai mo ha ngaahi mamahi. ‘Oku mau masiva kimautolu, kae tu‘umālie ha tokolahi koe‘uhí ko ‘emau ngāue ‘oku faí. Pea neongo ‘oku ‘ikai ha‘amau me‘a ‘e ma‘u, ka ko e me‘a kotoa pē ko ‘emau me‘a ia."
        },
        {
          "number": "11",
          "text": "Kāinga Kolinitō, ko ‘emau tala atu ‘emau ‘ofa lahi ‘iate kimoutolú ko e mo‘oni pē ia."
        },
        {
          "number": "12",
          "text": "Kuo te‘eki ai ke mau fufuu‘i ‘emau ‘ofa ‘iate kimoutolú. Ka ‘oku mou fufuu‘i ho‘omou ‘ofa ‘iate kimautolú."
        },
        {
          "number": "13",
          "text": "Ko ‘eku lea atu eni ‘o hangē ko e lea ‘a ha tamai ki he‘ene fānaú. Mou ‘ofa mu‘a ‘iate kimautolu."
        },
        {
          "number": "14",
          "text": "‘Oua te mou feohi mo ha kakai ‘oku ‘ikai te nau tui ki he ‘Eikí. He ‘e faifai ange pea feongoi ha taha failelei mo ha taha fai kovi? Pe ‘e feongoi ‘a e māmá mo e fakapo‘ulí?"
        },
        {
          "number": "15",
          "text": "Pe ko e kaume‘a ‘a Kalaisi mo Sētane? Ko e hā ha me‘a ‘e fāitaha ai ha taha tui mo ha taha ta‘e tui?"
        },
        {
          "number": "16",
          "text": "‘E fokotu‘u koā ha tamapua he temipale ‘o e ‘Otuá? He ko kitautolu e temipale ‘o e ‘Otua mo‘uí, ‘o hangē ko e folofola ‘a e ‘Otuá,"
        },
        {
          "number": "17",
          "text": "Pea ko e toe folofola mo eni ‘a e ‘Otuá,"
        },
        {
          "number": "18",
          "text": "‘o hoko ko ho‘omou Tamaí,"
        }
      ],
      "7": [
        {
          "number": "1",
          "text": "Kāinga, koe’uhi kuo tau ma’u ‘a e ngaahi tala‘ofa ‘a e ‘Otuá, ‘oku totonu ai ke tau faka‘ehi‘ehi mei he me‘a kotoa pē ‘e ‘uli ai hotau sinó mo hotau laumālié. ‘Oku totonu ke tau ‘apasia ki he ‘Otuá mo mātu‘aki mo‘ui haohaoa, ‘o hangē ko iá."
        },
        {
          "number": "2",
          "text": "Mou ‘ofa mu‘a ‘iate kimautolu. He kuo te‘eki ai ke mau faihala ki ha taha, pe ‘ai ke tu‘utāmaki ha taha, pe kākaa‘i ha taha."
        },
        {
          "number": "3",
          "text": "‘Oku ‘ikai ko ‘eku ‘ai eni ke fakamāu‘i kimoutolu. He ‘oku mau ‘ofa lahi ‘iate kimoutolu, ‘o hangē ko ‘eku lau ‘anenaí, pea te tau mo‘ui fakataha ai pē, mo mate fakataha ai pē mo kimoutolu."
        },
        {
          "number": "4",
          "text": "‘Oku ou mātu‘aki falala atu au kiate kimoutolu. ‘Oku ou mātu‘aki pōlepole‘aki kimoutolu. ‘Oku mātu‘aki fiemālie hoku lotó. Neongo ‘a e ngaahi faingata‘a ‘oku ou fepaki mo iá, ka ‘oku mātu‘aki fiefia ai pē hoku lotó."
        },
        {
          "number": "5",
          "text": "Talu ‘emau ō mai ki Masitōniá ni mo e te‘eki ha faingamālie ke mau mālōlō ai. He na‘a mau fehangahangai mo e ngaahi faingata‘a kehekehe. Na‘e fakafili mai ‘a e kakai ‘e ni‘ihi, pea mau fa‘a ongo‘i ‘oku mau manavahē."
        },
        {
          "number": "6",
          "text": "Ka ‘oku fa‘a fakafiemālie‘i ‘e he ‘Otuá ‘a e kakai loto mafasiá. Peá ne fakafiemālie‘i kimautolu ‘aki ‘ene fekau ‘a Taitusi ke ‘alu ange."
        },
        {
          "number": "7",
          "text": "Na‘e ‘ikai ko ‘ene ‘alu angé pē na‘a mau fiefia aí, ka ko e me‘a tēpuú ko e anga ho‘omou fakalotolahi‘i iá. Na‘á ne fakamatala mai kiate au ‘a e fu‘u vivili ho‘omou fie fe‘iloaki mo aú, mo e tautea homou lotó, mo ho‘omou mateaki‘i aú. Pea toe ‘āsili ai pē ‘eku fiefiá."
        },
        {
          "number": "8",
          "text": "He neongo na‘e fakamamahi kiate kimoutolu ‘eku tohi na‘e fai atú, ka ‘oku ‘ikai ke tautea ai hoku lotó. Ko hono mo‘oní, na‘e tautea he kamata‘angá, ka kuo tau‘atāina eni hoku lotó. ‘Oku ou ‘ilo‘i pē na‘e ki‘i mamahi fuoloa homou lotó he‘eku tohí."
        },
        {
          "number": "9",
          "text": "Ka kuó u fiefia eni, ‘o ‘ikai koe‘uhí ko ho‘omou mamahí, ka koe‘uhi ko e hoko ho‘omou mamahí ko e me‘a ke liliu ai ho‘omou mo‘uí. Na‘e me‘angāue‘aki ho‘omou lotomamahí ‘e he ‘Otuá ko hono fakatafoki kimoutolu kiate ia. Pea na‘e ‘ikai ke tu‘utāmaki ai ha taha koe‘uhí ko kimautolu."
        },
        {
          "number": "10",
          "text": "He ko e me‘angāue‘aki ‘e he ‘Otuá ho‘omou loto-mamahí ke tu‘unga ai ho‘omou tafoki kiate ia ka mou mo‘uí, ‘oku ‘ikai ko ha me‘a ia ke mou mā ai. Ka ko e fa‘ahinga loto-tautea ‘oku fakaemāmaní, ‘e lava foki ke te mate ai."
        },
        {
          "number": "11",
          "text": "Vakai ange ki he me‘a kuo lava ‘e he ‘Otuá ‘i ho‘omou loto-mamahi ko ená. Kuo mou mātu‘aki loto ai ke fakamo‘oni‘i ho‘omou tonuhiá. Kuo mou mo‘utāfu‘ua mo ‘ita he kovi na‘e faí. Kuo mou mateaki‘i ‘a e faitotonú mo e tautea ‘o e faikoví. Kuo mou lava ‘o fakamo‘oni‘i ho‘omou mātu‘aki tonuhia ‘i he me‘a ko ení."
        },
        {
          "number": "12",
          "text": "Na‘e ‘ikai ko e ‘uhinga ‘o ‘eku tohi atú ke talatalaaki‘i ‘a e toko taha na‘á ne fai e koví, pe ko e poupou atu ki he toko taha na‘e fai ki ai ‘a e koví. Ko ‘eku tohi atú pē kae lava ke mahino kiate kimoutolu ‘oku ‘afio‘i ‘e he ‘Otuá ‘oku mou ‘ofa ‘iate kimautolu."
        },
        {
          "number": "13",
          "text": "Ko hono ‘uhinga ia na‘á ku pehē ai na‘e fakalotolahi‘i kimautolu ‘e Taitusí."
        },
        {
          "number": "14",
          "text": "Ne u fakahā ange kia Taitusi kimu‘a atu ‘a e anga ‘o ‘emau fakakaukau kiate kimoutolú. Pea ‘alu atu ia ‘o ne ‘ilo tā ko ia pē. Ko e me‘a kotoa pē na‘a mau fakamatala kiate ia ‘o fekau‘aki mo kimoutolú, na‘e ‘ai atú ko e mo‘oni ia, ‘o hangē pē ko e mo‘oni e me‘a kotoa pē ‘oku mau fa‘a fakamatalá."
        },
        {
          "number": "15",
          "text": "‘Oku ‘ofa lahi atu ‘a Taitusi, pea tautautefito ia ‘o ká ne ka manatu‘i ho‘omou fakaongoongo kiate iá, mo ho‘omou tali ia mo e tailiili."
        },
        {
          "number": "16",
          "text": "‘Oku fakafiefia mo‘oni kiate au ‘eku ‘ilo‘i ‘oku lava ke u falala atu kiate kimoutolu."
        }
      ],
      "8": [
        {
          "number": "1",
          "text": "Kāinga, ‘oku mau faka‘amu ke mou ‘ilo‘i ‘a e anga hono fakahaa‘i ‘e he ngaahi siasi ‘i Masitōniá ‘a e ‘ofa ‘aufuatō kuo fai ‘e he ‘Otuá."
        },
        {
          "number": "2",
          "text": "Neongo ‘enau fou he ngaahi faingata‘a, pea neongo ‘enau masivá, ka nau foaki lī‘oa."
        },
        {
          "number": "3",
          "text": "Na‘a nau foaki ‘o fakatatau ki he‘enau me‘a na‘e ma‘ú, pea mahulu atu ai, ko ‘enau foaki fie foaki pē."
        },
        {
          "number": "4",
          "text": "Na‘a nau kole mo vili mai, ke tuku ke nau foaki ‘enau pa‘angá ma‘á e kakai ‘a e ‘Otuá."
        },
        {
          "number": "5",
          "text": "Pea na‘e laka hake ‘enau foakí ‘i he me‘a na‘a mau ‘amanaki ki aí. He na‘a nau tomu‘a foaki ‘enau mo‘uí ma‘á e ‘Eikí, ‘o hangē ko ia ‘oku finangalo ki ai ‘a e ‘Otuá."
        },
        {
          "number": "6",
          "text": "Ko Taitusi na‘á ne kamata ‘a e ngāue mahu‘inga ko iá, pea na‘a mau kole ki ai ke ne fakakakato mu‘a ia ‘iate kimoutolu ‘i Kolinitoó na."
        },
        {
          "number": "7",
          "text": "He ‘oku hulu atu ‘i ha toe kāinga lotu ‘a ho‘omou tuí, mo ho‘omou pōto‘i leá, mo ho‘omou ‘iló, mo ho‘omou fie tokoní, mo ho‘omou ‘ofa ‘iate kimautolú. Pea ‘oku mau faka‘amu ke hulu atu ai pē mo ho‘omou foakí ‘i ha toe kāinga lotu."
        },
        {
          "number": "8",
          "text": "‘Oku ‘ikai ko ‘eku fai tu‘utu‘uni atu eni. Ka ko ‘eku fakahā atu pē ‘a e fie tokoni ‘a e kakai kehé, hei‘ilo ‘e mahino mai ai ho‘omou ‘ofá pe ‘oku mo‘oni pe ‘ikai."
        },
        {
          "number": "9",
          "text": "‘Oku mou ‘ilo lelei foki ‘a e ‘ofa ‘a Sīsū Kalaisí, ‘ene tuku ange ‘ene koloa kotoa pē kae hoko ko e masiva koe‘uhí ka mou tu‘umālie kimoutolu."
        },
        {
          "number": "10",
          "text": "‘I he ta‘u ‘e taha kuo ‘osí, ko kimoutolu na‘a mou fuofua fai e foakí. Pea na‘a mou foaki fie foaki. Ka mou tuku mu‘a ke u fai atu ‘a e fale‘i ko ‘eni,"
        },
        {
          "number": "11",
          "text": "mou fakakakato ‘a e feinga na‘a mou kamatá. Mou foaki ‘o fakatatau ki ho‘omou me‘a ‘oku ma‘ú. Pea ‘e toki tatau ai ho‘omou foakí mo ho‘omou fie foakí."
        },
        {
          "number": "12",
          "text": "‘Oku ‘ikai ko e me‘a ‘oku mahu‘ingá ‘a e lahi pe si‘i ho‘omou me‘a ‘oku ma‘ú, ka ko e lahi ho‘omou me‘a ‘oku fie foaki mei ho‘omou me‘a ‘oku ma‘ú."
        },
        {
          "number": "13",
          "text": "‘Oku ‘ikai ko ‘eku feinga eni ke fakakavenga‘i ‘a kimoutolu kae ma‘ama‘a ange ai ‘a e kavenga ‘a ha kāinga lotu. Ka ‘oku taau foki"
        },
        {
          "number": "14",
          "text": "mo kimoutolu ‘oku tu‘umālie ‘aupitó ke mou vahevahe ho‘omou me‘a ‘oku ma‘ú mo kinautolu ‘oku tu‘utāmakí. Tokaange ha ‘aho te mou tu‘utāmaki ka nau tu‘umālie. Pea te nau vahevahe leva mo kimoutolu ‘enau me‘a ‘oku ma‘ú, ka mou tatau."
        },
        {
          "number": "15",
          "text": "He ‘oku pehē ‘a e lau ‘a e Folofolá,"
        },
        {
          "number": "16",
          "text": "‘Oku ou fakafeta‘i ki he ‘Otuá koe‘uhí ko ‘ene ‘ai ke tatau ‘a e tokanga atu ‘a Taitusí mo ‘emau tokanga atu ‘amautolú."
        },
        {
          "number": "17",
          "text": "Na‘a mau kole kia Taitusi ke ne ‘a‘ahi atu kiate kimoutolu, peá ne ‘io mai. Ko e ‘uhinga ‘o ‘ene loto ki aí, he na‘á ne tokanga lahi atu kiate kimoutolu."
        },
        {
          "number": "18",
          "text": "Pea kuo mau fekau ke ne ‘alu atu mo ha kaungāngāue ‘oku ‘iloa ‘aupito he siasi kotoa pē koe‘uhí ko ‘ene fakamafola ‘a e ongoongo leleí."
        },
        {
          "number": "19",
          "text": "Ko e toko taha ia na‘e toe fili ‘e he ngaahi siasí ke fononga fakataha mo kimautolu hono ‘ave e me‘a‘ofa ko ení. Ko e me‘a‘ofa ia ‘e lāngilangi‘ia ai ‘a e ‘Eikí pea hā mahino ai ‘a e lahi ‘o ‘emau fie tokoní."
        },
        {
          "number": "20",
          "text": "He ‘oku mau faka‘amu ke ‘oua na‘a fakaanga‘i ‘e ha taha ‘emau ngāue ‘oku fai ki ho‘omou me‘a‘ofa mahu‘inga ko ‘ení."
        },
        {
          "number": "21",
          "text": "‘Oku mau faka‘amu ke fai ‘a e ngāué ke hoa mo e finangalo ‘o e ‘Otuá pea mo e loto ‘o e kakaí."
        },
        {
          "number": "22",
          "text": "Kuo mau fekau ke toe ‘alu atu ‘a e toe toko taha kehe mo Taitusi mo e kaungāngāue ko eé. Ko e toko taha eni ‘oku mau fiemālie ‘aupito ai. Ko hono mo‘oní, kuo tā tu‘olahi ‘ene fakahā mai ‘ene fie tokoní. Pea kuo toe hulu ange eni ‘ene fie tokoní, koe‘uhí he kuó ne fu‘u falala atu kiate kimoutolu."
        },
        {
          "number": "23",
          "text": "Ko Taitusí, foki, ko hoku kaungāngāue he fai fatongia ma‘amoutolú. Pea ko e ō atu ‘a e ongo kaungāfononga ko eé, ko e fekau ia ‘a e ngaahi siasí, pea ko e ongo me‘a kinaua ‘okú na fakalāngilangi‘i ma‘u pē ‘a Kalaisi."
        },
        {
          "number": "24",
          "text": "Mou tali lelei kinautolu, hei‘ilo ‘e fakatokanga‘i ‘e he ngaahi siasí ho‘omou ‘ofá mo fakamo‘oni‘i ‘emau fa‘a talanoa pōlepole ‘iate kimoutolú."
        }
      ],
      "9": [
        {
          "number": "1",
          "text": "He‘ikai te u lahi lau he tohí ni ki he pa‘anga ‘oku mou fakakaukau ke foaki ma‘á e kakai ‘a e ‘Otuá."
        },
        {
          "number": "2",
          "text": "He ‘oku mahino kiate au ho‘omou fie foakí. Pea kuó u ‘osi viki‘i ange kimoutolu ki he kāinga lotu Masitōniá. Na‘á ku tala ange kiate kinautolu, “Talu mei he ta‘u kuo ‘osí mo e teu ‘e he kāinga ‘Akeiá ‘enau lī pa‘angá.” Pea kuo nau fie foaki koe‘uhi ko ho‘omou fie foakí."
        },
        {
          "number": "3",
          "text": "Ko hono ‘uhinga ia na‘á ku fekau ai ke ō atu ‘a Taitusi mo e ongo kaungāfononga ko eé. ‘Oku ou loto ke mou teuteu, ‘o hangē ko ia kuó u ‘osi tala holó. Pea ‘e mahino leva na‘e ‘ikai hala ‘emau vikia kimoutolú."
        },
        {
          "number": "4",
          "text": "‘Oku ou manavasi‘i na‘a mau ō atu mo ha kāinga lotu Masitōnia, pea ‘ai atú kuo te‘eki ai ke mou maau kimoutolu ia, pea mau mata hoa koe‘uhí ko ‘emau falala atu he me‘á ni. Pea ‘ange‘ange ē ho‘omou mata hoa aí!"
        },
        {
          "number": "5",
          "text": "Peá u pehē ai ke u kole kia Taitusi mo e kaungāngāue ko eé ke nau mu‘a atu ‘iate au ‘o tomu‘a teuteu e me‘a‘ofa na‘a mou tala mai te mou foakí. Pea te mou ma‘u faingamālie ai ke foaki fie foaki, ‘o ‘ikai ko homou fakafatongia‘i."
        },
        {
          "number": "6",
          "text": "Manatu‘i e lea ‘oku pehē,"
        },
        {
          "number": "7",
          "text": "Mou takitaha foaki ‘o fakatatau ki hono loto. ‘Oua ‘e fai fakapu‘ia pe fakamamata pē. He ‘oku ‘ofa‘i ‘e he ‘Otuá ‘a e kakai ‘oku foaki fie foakí."
        },
        {
          "number": "8",
          "text": "‘Oku lava ‘e he ‘Otuá ke fakalato ho‘omou fie ma‘u kotoa pē. Pea ‘ikai ngata ai, ka ‘e fe‘unga noa pē ho‘omou me‘a ‘oku ma‘ú mo ho‘omou tokoni‘i ha toe ‘ū ngāue ‘aonga kehekehe ‘e fai."
        },
        {
          "number": "9",
          "text": "Ko e lau ē ‘a e Folofolá,"
        },
        {
          "number": "10",
          "text": "Ko e ‘Otuá ‘okú ne foaki pulopula ma‘á e kau ngoué, mo ne foaki me‘a tokoni ma‘á e kakai kotoa pē. Pea te ne ‘ai ke lahi ange ho‘omou me‘a ‘oku ma‘ú, koe‘uhí kae lahi ange ai ho‘omou foakí."
        },
        {
          "number": "11",
          "text": "‘E tāpuaki‘i kimoutolu ‘i loto mo tu‘a, kae lava ai ke mou nima homo ma‘u ai pē. Pea ka maú ka ‘ave leva ho‘omou me‘a‘ofá ki he kāingá, pea ‘e fakafeta‘i ai ha tokolahi ki he ‘Otuá."
        },
        {
          "number": "12",
          "text": "‘Oku ‘ikai ko ho‘omou me‘a ‘oku faí ko e fai fatongia pē ke tokoni‘i e ngaahi fie ma‘u e kakai ‘a e ‘Otuá. Ka ko e toe me‘a ia ke fai ai ha fu‘u fakafeta‘i loto-māfana lahi ki he ‘Otuá"
        },
        {
          "number": "13",
          "text": "‘E lāngilangi‘ia ‘a e ‘Otuá koe‘uhí ko ho‘omou fai e fatongia ko ení ke fakamo‘oni‘i ‘aki ‘a e lahi ho‘omou ‘ofá. Na‘a mou tui ki he ongoongo lelei kia Kalaisí, ‘o mou talangofua ki ai ‘aki ho‘omou fie vahevahe ho‘omou me‘a ‘oku ma‘ú mo e kakai ‘a e ‘Otuá, mo e kakai kehe kotoa pē."
        },
        {
          "number": "14",
          "text": "Ko eni ‘oku nau lotu atu ma‘amoutolu. Pea ‘oku nau fie fe‘iloaki mo kimoutolu, koe‘uhí ko e me‘angāue ‘aki kimoutolu ‘i hono tāpuaki‘i lahi pehē fau kinautolú."
        },
        {
          "number": "15",
          "text": "Tau fakafeta‘i mu‘a he ‘ofa hulu ‘a e ‘Otuá."
        }
      ],
      "10": [
        {
          "number": "1",
          "text": "‘Oku mou lau koā ko e tama anga malū au ‘o ka taú ka fakataha, kae loto-lahi ‘o ka taú ka māvae? Pe‘i tokanga mai ki he me‘a te u ‘ai atú. He ko Kalaisi tēlē ē ko e toko taha anga-malū mo fakatōkilalo."
        },
        {
          "number": "2",
          "text": "‘Oku ou kole atu ke mou vakai na‘á ku ‘alu atu ‘o ‘ai hoku loto-lahí hena. He ‘oku ou fakapapau‘i atu, te u loto-lahi kiate kinautolu ‘oku nau tukuaki‘i holo ko e ngaahi taumu‘a fakaemāmani ‘oku mau fai ‘aki ‘emau ngāué."
        },
        {
          "number": "3",
          "text": "‘Oku mau nofo māmani kimautolu. Ka ‘oku ‘ikai te mau anga-fakaemāmani,"
        },
        {
          "number": "4",
          "text": "pe te mau fai ‘aki ha ngaahi mahafu fakaemāmani ‘emau taú. He ‘oku mau mahafu ‘aki e ivi māfimafi ‘o e ‘Otuá. Ko e ivi ia ‘oku lava ke faka‘auha ‘aki ha fu‘u ‘ā kolotau. Pea ‘oku mau faka‘auha ‘aki ia ‘e kimautolu ‘a e ngaahi ‘uhinga hala,"
        },
        {
          "number": "5",
          "text": "mo e ngaahi fakakaukau hīkisia ‘oku felei ‘aki ‘a e kakaí ke ‘oua te nau a‘u ki he ‘ilo‘i ‘o e ‘Otuá. ‘Oku mau taki pōpula ‘a e fakakaukau ‘a e kakaí ‘o ‘ai ke nau talangofua kia Kalaisi."
        },
        {
          "number": "6",
          "text": "Pea ka moú ka talangofua kakato ki ai, pea te mau kei tautea pē ‘e kimautolu ia ha taha ‘e talangata‘a."
        },
        {
          "number": "7",
          "text": "Ko e kakai kimoutolu ‘oku mou sio pē ki he mata ‘o ha taha pea mou lau leva ko e tangata hā ia. Kapau ‘oku mou fakakaukau ko kimoutolu pē ‘oku mou kau mo Kalaisí, pe‘i fei mo fakatonutonu ho‘omou fakakaukaú. He ‘oku mau kau kimautolu mo Kalaisi, ‘o hangē pē ko kimoutolú."
        },
        {
          "number": "8",
          "text": "Na‘a ‘oku fu‘u lahi ‘eku fa‘a pōlepole‘aki homau mafai na‘e ‘omi ‘e he ‘Eikí, ‘a e mafai ke langa hake ‘aki ho‘omou mo‘uí, ‘o ‘ikai ke holoki hifo. Ka ‘oku ‘ikai te u mā au he pōlepolé."
        },
        {
          "number": "9",
          "text": "Pea ‘oku ‘ikai ko ‘eku tohi atú ke fakailifia‘i kimoutolu"
        },
        {
          "number": "10",
          "text": "‘Oku pehē ‘e he ni‘ihi ‘iate kimoutolu, “Ko ‘ene ngaahi tohi ko e fakapuhopuha‘a mo velevela‘a pē. Ka ko ‘ete fe‘iloaki mo ia, ko e tangata fo‘i ia mo valelau no’ia”.”"
        },
        {
          "number": "11",
          "text": "‘Ai ke mahino ki he kakai ko iá, ka u ka a‘u atu kiate kimoutolu, te u fai e me‘a kotoa pē na‘á ku tohi atu aí."
        },
        {
          "number": "12",
          "text": "Tala‘ehaí foki ‘oku mau kākākunga ki he fa‘ahinga ko ena ‘oku nau lau ‘oku nau saí. Ka ‘oku ‘ikai ke fakapotopoto ‘enau fesivi‘aki fakaekinautolu pē ‘enau mo‘uí mo ‘enau ngāué."
        },
        {
          "number": "13",
          "text": "Ko kimautolu ia, ‘e fakangatangata pē ‘emau pōlepolé. Te mau pōlepole pē kimautolu he fatongia kuo tuku mai ‘e he ‘Otuá ke mau faí. Pea ko e fatongia ia ‘e fai kiate kimoutolú foki."
        },
        {
          "number": "14",
          "text": "Pea ‘oku ‘ikai ke tōtu‘a ‘emau pōlepolé he me‘a ‘oku totonu ke ngata aí. He ko kimautolu foki na‘a mau fuofua malanga‘i hena ‘a e ongoongo lelei ‘o Kalaisí."
        },
        {
          "number": "15",
          "text": "Kuo te‘eki ai ke mau pōlepole kimautolu ‘i ha ngāue na‘e fai ‘e ha kakai kehe, ‘o lau tokua ko e ngāue ia na‘a mau fai. Ka ko ‘emau faka‘amú ke tupulekina ai pē ho‘omou tuí, koe‘uhí ke tokolahi ange ‘a e kakai ‘i homou feitu‘ú ‘e lava ke a‘u atu ki ai ‘emau ngāué. He ko ‘emau taumu‘a pē ia mei mu‘á."
        },
        {
          "number": "16",
          "text": "Pea te mau toki lava ‘o malanga‘i ‘a e ongoongo leleí ‘i ha ngaahi fonua ki kō atu ‘iate kimoutolu, ‘i ha ngaahi fonua ‘e ‘ikai te mau pōlepole ai ‘i ha ngāue na‘e fai ‘e ha kau ngāue kehe."
        },
        {
          "number": "17",
          "text": "Ko e lau ē ‘a e Folofolá, “Ka fie pōlepole ha taha, pea pōlepole ia ‘i he ‘Eikí.”"
        },
        {
          "number": "18",
          "text": "He ‘oku ‘ikai ko e toko taha ‘okú ne pōlepole pē‘iate iá ‘oku tali ‘e he ‘Otuá, ka ko e toko taha ‘oku pōlepole ai ‘a e Otuá."
        }
      ],
      "11": [
        {
          "number": "1",
          "text": "Mou kātaki ka u ki‘i anga-fakavalevale hake."
        },
        {
          "number": "2",
          "text": "Ko ‘eku tokanga atu kiate kimoutolú, ‘oku vivili tatau ia mo e tokanga atu ‘a e ‘Otuá. Na‘a mou hangē ko ha tāupo‘ou ne u fili ke ta‘ane mo Kalaisí."
        },
        {
          "number": "3",
          "text": "Ka kuó u manavasi‘i eni na‘a kākaa‘i kimoutolu, ‘o hangē pē ko hono kākaa‘i ‘o ‘Ivi ‘e he ngata fa‘a loi ko eé. ‘Oku ou manavasi‘i na‘a le‘ei ho‘omou tokanga loto-ma‘a mo loto-haohaoá meia Kalaisi."
        },
        {
          "number": "4",
          "text": "He na‘a mau fakamatala atu kiate kimoutolu ‘a Sīsū. Na‘a mou ma‘u ‘a e Laumālie Mā‘oni‘oní. Na‘a mou tui ki he‘emau malangá. Ka kuo mou tali eni ke fakamatala atu ha Sīsū kehe, pea kuo mou tali ha laumālie kehe, mo ha ongoongo lelei kehe."
        },
        {
          "number": "5",
          "text": "‘Oku ‘ikai te u tui ‘oku laka ange ‘a e kau ‘apōsitolo makehe ko ená ‘iate au."
        },
        {
          "number": "6",
          "text": "Mahalo ‘oku ‘ikai ke ofiofi ‘eku tufunga leá ki he‘enau tufunga leá. Ka ‘oku tatau pē ‘eku ‘iló mo ‘enau ‘iló. Pea kuo tu‘o lahi ‘emau ‘ai ke mahino lelei ‘a e me‘a ko iá kiate kimoutolú."
        },
        {
          "number": "7",
          "text": "Na‘e hala koā ‘eku fakamā‘ulalo‘i au kae fakalāngilangi‘i kimoutolu ‘aki ‘eku malanga‘i ta‘e totongi atu e ongoongo lelei ‘a e ‘Otuá?"
        },
        {
          "number": "8",
          "text": "Na‘e kavenga‘ia ‘apē ‘a e ngaahi siasi ko eé ko ‘eku tali mai ‘enau pa‘angá ke fai ‘aki ‘eku ngāue kiate kimoutolú?"
        },
        {
          "number": "9",
          "text": "Pea a‘u ki he‘eku fa‘a fe‘āmokaki, na‘e ‘ikai te u fakakavenga‘i ai kimoutolu. Ko hono mo‘oní, na‘e ō ange ha kaungāngāue mei Masitōnia mo e me‘a na‘á ku fie ma‘ú. Na‘e ‘ikai te mou kavenga‘ia ‘iate au. Pea he‘ikai pē te mou kavenga‘ia ‘iate au."
        },
        {
          "number": "10",
          "text": "‘Oku hala ha taha ‘i ‘Ākeia te ne ta‘ofi ‘eku pōlepole ‘aki e me‘á ni. Pea ko ‘eku lea atu eni he funga ‘o e mo‘oni ‘a Kalaisi ‘oku tuku ‘i hoku lotó."
        },
        {
          "number": "11",
          "text": "‘Oku ‘ikai ko ‘eku lau peheé he ‘oku ‘ikai te u ‘ofa ‘iate kimoutolu. ‘Oku ‘afio‘i ‘e he ‘Otuá ‘a e lahi ‘eku ‘ofa ‘iate kimoutolú."
        },
        {
          "number": "12",
          "text": "Ka ‘e hokohoko atu pē ‘eku me‘a ‘oku faí, ke ‘oua ‘e toe pōlepole‘aki ‘e he fa‘ahinga ko ená ‘enau fai tokua ‘a e ngaahi me‘a ‘oku mau faí."
        },
        {
          "number": "13",
          "text": "Ko hono mo‘oní, ko e kau ‘apōsitolo loi, mo e kau ngāue kākā, ko e kau fakangalingali ‘apōsitolo pē."
        },
        {
          "number": "14",
          "text": "Pea fie lau. He na‘a mo Sētane ‘okú ne feinga ke hangē mai ia ko ha ‘āngelo hinapakí."
        },
        {
          "number": "15",
          "text": "Pea ‘oku ‘ikai ha ofo he feinga ‘a ‘ene kau ngāué ke nau hangē mai ko ha kau ngāue mā‘oni‘oní. Tokaange ha ‘aho te nau kai e nunu‘a ‘o ‘enau me‘a ‘oku faí."
        },
        {
          "number": "16",
          "text": "‘Oua na‘a pehē ‘e ha taha hena ‘oku ou ngali vale. Pea kapau ā ‘oku mou pehē ‘oku ou vale, pea tuku ke u ki‘i ngali vale hake ai leva ‘o toe fai ha ki‘i pōlepole."
        },
        {
          "number": "17",
          "text": "Na‘e ‘ikai ke fakamafai‘i ‘e he ‘Eikí ‘eku pōlepole ko ení. Ko ‘eku pōlepole pē eni he funga ‘o ‘eku fie ngali valé."
        },
        {
          "number": "18",
          "text": "Ka kuo pōlepole ‘a e ni‘ihi kehe ‘i he‘enau ngāue kuo lavá, pea te u pōlepole ai leva mo au."
        },
        {
          "number": "19",
          "text": "‘Oku mou sai‘ia foki he kakai ngali valé, he tā ko e fu‘u kau poto kimoutolu ia!"
        },
        {
          "number": "20",
          "text": "Ko hono mo‘oní, ‘oku mou sai‘ia pē he angi holo kimoutolú, mo e kākaa‘i kimoutolú, mo e fetuku ho‘omou me‘a ‘oku ma‘ú, mo e fie me‘a kiate kimoutolú. Seuke, ‘oku mou tuku ke pā fetāliaki kimoutolu."
        },
        {
          "number": "21",
          "text": "Mou kātaki, ka ‘e ‘ikai te mau lava ‘o fai pehē kiate kimoutolu. ‘Āsilí foki he ko e kau vaipalo kimautolu ia."
        },
        {
          "number": "22",
          "text": "Ko e kau Hepelū koā kinautolu? Ko e Hepelū mo au. Ko e kau Siu koā kinautolu? Ko e Siu mo au. Ko e hako koā ‘o ‘Epalahame kinautolu? Pehē pē mo au."
        },
        {
          "number": "23",
          "text": "Ko e kau ngāue ‘a Kalaisi koā kinautolu? ‘Oku laka ange pē ‘eku fai ‘ene ngāué. Kuo mātu‘aki ngali vale eni ‘eku laú, ka na‘e lahi ange ‘eku kavahiá ‘iate kinautolu, pea tu‘o lahi ange hono fakahū pilīsone aú, tu‘o lahi ange hono hau tapale ‘aki au e maeá, pea tu‘o lahi ange ‘eku fehangahangai mo e maté."
        },
        {
          "number": "24",
          "text": "Kuo tu‘o nima eni hono haha‘aki au ha maea ‘e he kakai Siú, ‘o taki fo‘i tā ‘e tolu hiva."
        },
        {
          "number": "25",
          "text": "Kuo tu‘o tolu hono tautea tā ‘aki au ha va‘a ‘akau ‘e he kakai Lomá. Pea tu‘o taha ‘a e hanga ‘e hoku ngaahi filí ‘o tolomaka‘i au. Ko ‘eku folau eni ‘e tolu mo e ngoto e vaká. Pea na‘e fe‘unga mo ha ‘aho kakato mo e pō kakato ‘eku tēkina ‘i tahi."
        },
        {
          "number": "26",
          "text": "Talu ‘eku fefononga‘aki holo mo ‘eku fa‘a matu‘utāmaki he ngaahi lōmaki, mo e kau kaiha‘a, ‘i he kakai pē ‘o‘oku, mo e kakai muli foki. Kuo tu‘o fiha ‘eku meimei mate he ngaahi kolo, mo e ngaahi toafa mamate, mo e ngaahi moana, pea mo e kakai ‘oku fakangalingali lotu pē."
        },
        {
          "number": "27",
          "text": "Talu mei mu‘a mo ‘eku tafi pupuha, mo tō kakava, mo e ta‘e fiu he mohé. ‘Oku ou fa‘a fiekaia, mo fieinua, pea fa‘a hala ‘aupito ha me‘a ke u kai, pe vala, mo ha fale ke u mohe ai."
        },
        {
          "number": "28",
          "text": "Pea toe kanoni ‘aki ia ‘a e mafasia ‘eku mo‘uí he tokanga‘i ‘a e ngaahi siasí."
        },
        {
          "number": "29",
          "text": "He ka fo‘i ‘a e mo‘ui ‘a ha taha, peá u ongo‘i fo‘i ai pē mo au. Pea ka tauhele‘i ha taha ke ne fai ha angahala, peá u loto-mamahi ai."
        },
        {
          "number": "30",
          "text": "Ka ‘ai mai ke u pōlepole, pea te u pōlepole pē au ‘i he‘eku fo‘í."
        },
        {
          "number": "31",
          "text": "Ko ‘eku lea mo‘oni eni. ‘Oku ‘afio‘i pē ‘e he ‘Otuá, ‘a e Tamai ‘a hotau ‘Eiki ko Sīsuú, ‘a ē ‘oku taau ke tau fakafeta‘i ma‘u ai pē ki aí!"
        },
        {
          "number": "32",
          "text": "‘I he kei tu‘i ‘a ‘Āletasí, na‘e hanga ‘e he kōvana ‘o Tāmasikusí ‘o fekau ke le‘ohi ‘a e matapā ‘o e koló kae lava ke ne puke au ‘o fakahū."
        },
        {
          "number": "33",
          "text": "Ka na‘e tukutuku hifo au ‘i ha fu‘u kato ‘i ha ava he ‘ā ‘o e koló, pea u hao ai mei he kovana."
        }
      ],
      "12": [
        {
          "number": "1",
          "text": "He‘ikai tuku ‘eku pōlepolé, neongo ‘e ‘ikai ha me‘a ‘e ma‘u ai. Te u pōlepole atu eni ‘i ha ngaahi me‘a na‘á ku visone ki ai, mo ha ngaahi me‘a kuo fakahaa‘i mai kiate au ‘e he ‘Eikí."
        },
        {
          "number": "2",
          "text": "‘Oku ou ‘ilo ha tangata Kalisitiane na‘e ‘ohake ki he Langi-Hono-Tolu he ta‘u ‘e hongofulu mā fā kuo hilí. ‘Oku ‘ikai te u ‘ilo pe na’e ‘ohake sino pe ia, pe ‘ikai. Ko e ‘Otuá pē ‘okú ne ‘afio‘í."
        },
        {
          "number": "3",
          "text": "Ka u toe ‘ai atu. ‘Oku ‘ikai te u ‘ilo pe ko e ‘alu hake ‘a e tangatá ni ‘aki hono sinó, pe ‘ikai."
        },
        {
          "number": "4",
          "text": "Ka na‘e ‘ohake ia ki Palataisi, ‘o ne fanongo ai he ngaahi me‘a fakaofo ‘e vale ‘a e ngutu ‘o ha tangata hono fakamatalá, ko e ngaahi me‘a ‘oku tapu hono fakamatala ‘e ha tangata."
        },
        {
          "number": "5",
          "text": "Te u pōlepole ‘aki e tangata ko iá, ‘o ‘ikai ko au. Tuku kehe pē ‘eku pōlepole ‘aki ‘eku vaivaí."
        },
        {
          "number": "6",
          "text": "Ka neongo ia, kapau te u pōlepole ‘iate au, ‘e ‘ikai te u ngali vale. He te u mo‘oni ai. Kaekehe, tuku ai pē ia, na‘a fu‘u hulu hono fakahīkihiki‘i aú ‘o ‘ikai hoa mo e me‘a ‘oku mou sio ai ‘iate aú, pea mo e me‘a ‘oku ou lea‘akí."
        },
        {
          "number": "7",
          "text": "Ka na‘e finangalo ‘a e ‘Otuá ke ‘oua te u hīkisia he lahi e ngaahi me‘a fakaofo na‘á ku mamata ki aí, pea tuku ai ha tolounua ‘i hoku kakanó. Ko e talafekau ia ‘a Sētane na‘e tu‘utu‘uni ke fakahoha‘asi lahi au ke ‘oua te u fu‘u pōlepole."
        },
        {
          "number": "8",
          "text": "Pea na‘e tu‘o tolu ‘eku kole ki he ‘Eikí ke ne to‘o ange hoku faingata‘a‘ia ko iá."
        },
        {
          "number": "9",
          "text": "Ka ko eni pē ‘ene talí, “‘Oku fe‘unga pē ‘eku ‘ofá mo koe. He ‘oku toki hā kakato ‘eku kaukauá ‘i ho‘o vaivaí.” Pea ‘i he‘ene peheé, ‘e toe ‘āsili ai pē ‘eku pōlepole‘aki ‘eku vaivaí, hei‘ilo ‘e nofo’ia ai pē au ‘e he ivi ‘o Kalaisí."
        },
        {
          "number": "10",
          "text": "Ko ‘eku vaivaí, mo hoku fa‘a ta‘e toka‘í, ko hoku fa‘a ngaohikovi‘í, mo hoku ngaahi faingata‘a‘iá, ‘oku ou tali fiemālie kotoa pē koe‘uhí ko Kalaisi. He tā ko ‘eku vaivaí, ko ‘eku toki kaukauá ia."
        },
        {
          "number": "11",
          "text": "Kuó u fakangalivale‘i pē ‘e au au. Ka ko kimoutolu pē na‘a mou ‘ai ke u peheé. He na‘e tonú ke mou fakahīkihiki‘i ‘e kimoutolu au. Mahalo ‘apē ko ha ‘apōsitolo ta‘e ‘aonga au. Ka ‘oku ‘ikai pē ke laka ange ‘iate au ‘a e kau ‘apōsitolo makehe ko ená ia."
        },
        {
          "number": "12",
          "text": "Na‘a tau nofo mo aú, na‘á ku anga fa‘a kātaki. Peá u fai mo e ngaahi me‘a ‘oku faka‘ilonga‘i ‘aki ‘a e ‘apōsitolo mo‘oní, ‘a e ngaahi mana, mo e ngaahi ngāue fakaofo kehekehe."
        },
        {
          "number": "13",
          "text": "Ko e tāpuaki pē ‘e taha na‘e faka‘inasi ‘aki ‘a e ngaahi siasi ko eé kae ‘ikai ke faka‘inasi ‘aki kimoutolú, ‘a ia ko e fua fakapa‘anga ‘eku ngāué. Mou kātaki ā mu‘a ‘o fakamolemole‘i ‘eku hā ngali filifilimānakó!"
        },
        {
          "number": "14",
          "text": "Kuó u fakakaukau ke u toe ‘a‘ahi atu, ko hono tu‘o tolu ia. Pea he‘ikai ai pē te u fakakavenga‘i kimoutolu. Ko e me‘a ‘oku ou fie ma‘ú, ko kimoutolu pē, ‘o ‘ikai ko ho‘omou pa‘angá. ‘Oku ‘ikai ko e fānaú ke nau fua ‘enau mātu‘á, ka ko e mātu‘á ke nau fua ‘enau fānaú."
        },
        {
          "number": "15",
          "text": "Pea te u foaki fie foaki ai ke ka‘anga ‘eku me‘a ‘oku ma‘ú, mo ‘osi‘osingamālie ‘eku mo‘uí, hei‘ilo ‘e ‘aonga atu kiate kimoutolu. Kae ‘ofa pē ke ‘oua ‘e hoko ‘a e hulutu‘a ‘eku ‘ofa ‘iate kimoutolú ko ha me‘a ke holo ai ho‘omou ‘ofa ‘iate aú."
        },
        {
          "number": "16",
          "text": "‘Oku mou fakamo‘oni‘i ‘eku pehē atu na‘e ‘ikai te mou kavenga‘ia ‘iate aú. Kae tokaange ha taha ‘iate kimoutolu te ne pehē na‘á ku fai kākā ai ‘o tauhele‘i kimoutolu."
        },
        {
          "number": "17",
          "text": "‘O fēfē? Na‘e kākaa‘i ‘apē kimoutolu ‘e ha taha na‘á ku fekau ke ‘alu atu?"
        },
        {
          "number": "18",
          "text": "Na‘á ku fekau foki ‘a Taitusi ke ‘alu atu. Peá u fekau mo e kaungāngāue ‘e taha ke ‘alu atu ai pē mo ia. Ka na‘e ‘ikai ke kākaa‘i kimoutolu ‘e Taitusi ia. Pea na‘a mau tō‘onga tatau pē mo loto tatau pē mo ia."
        },
        {
          "number": "19",
          "text": "Na‘a ‘oku mou kohu kimoutolu ko ‘emau me‘a kuo fai mei he kamata‘angá ko ‘emau tulitonuhia atu. ‘Ikai! Ko ‘emau me‘a pē ‘oku faí, ko ‘emau lea atu ‘ia Kalaisi ‘i he funga ‘o ‘emau ‘ilo pau ‘oku ‘afio mai ‘a e ‘Otuá ki he‘emau me‘a kotoa pē ‘oku faí. Pea ko ‘emau me‘a kotoa ‘oku faí, ‘oku fai ia ke langa hake ‘aki ho‘omou mo‘uí."
        },
        {
          "number": "20",
          "text": "‘Oku ou manavasi‘i telia na‘á ku ‘alu atu ‘o tau kauhala kehekehe. ‘Oku ou manavasi‘i na‘á ku ‘alu atu ‘oku mou feke‘ike‘i, mo femeheka‘aki, fe‘ite‘itani, femānumanu‘aki, felau‘ikovi‘aki, felaulauhi, fakafuofuolahi mo moveuveu."
        },
        {
          "number": "21",
          "text": "‘Oku ou manavasi‘i na‘á ku ‘alu atú pea ‘e ‘ai au ‘e he ‘Otuá ke u mā ‘iate kimoutolu, mo tangi koe‘uhi kuo te‘eki ai ke tuku ‘e homou tokolahi ho‘omou ngaahi fai angahala fuoloá, ka nau kei fai pē ‘a e ngaahi me‘a ta‘e fe‘unga, mo ta‘e taau, mo fakamaá."
        }
      ],
      "13": [
        {
          "number": "1",
          "text": "Ko ‘eku teu eni ke fai ‘eku ‘a‘ahi hono tolu kiate kimoutolu. Pea hangē ko e lau ‘a e Folofolá, “Ka talatalaaki‘i ha taha, kuo pau ke fakamo‘oni ki ai ha toko ua pe toko tolu.”"
        },
        {
          "number": "2",
          "text": "Na‘á ku ‘a‘ahi atu hono uá, peá u fakatokanga atu te u tautea kimoutou mo ha toe taha pē ‘e ‘ikai tuku ‘ene fai angahalá. Pea neongo ‘oku tau fepulingaki eni, ka ko e fakatokanga tatau pē eni ‘oku ou fai atú."
        },
        {
          "number": "3",
          "text": "‘Oku totonu ke mou fakamo‘oni‘i ‘aki eni ‘a e lea atu ‘a Kalaisi ‘iate aú. He ka né ka fakatonutonu kimoutolu, he‘ikai te ne fo‘i ai. Ka te ne mātu‘aki kaukaua!"
        },
        {
          "number": "4",
          "text": "Neongo na‘á ne hā ngali vaivai ‘i hono tutuki ki he kolosí, ka kuó ne mo‘ui eni koe‘uhi ko e māfimafi ‘o e ‘Otuá. Pea ‘oku mau vaivai kimautolu, ‘o hange ko e vaivai ‘a Kalaisí. Ka ‘o ka maú ka fetakai mo kimoutolu, pea te mou ‘ilo leva tā ‘oku mau kaungāmo‘ui mo ia ‘i he ivi kaukaua ‘o e ‘Otuá."
        },
        {
          "number": "5",
          "text": "Mou vakai‘i ange kimoutolu pe ‘oku mou mo‘ui ‘aki mo‘oni ‘a e tuí, pe ‘ikai. Mou sivi ange ho‘omou mo‘uí. ‘Ikai koā ‘oku mo‘ui ‘a Kalaisi ‘i homou lotó?"
        },
        {
          "number": "6",
          "text": "‘Ofa ke mou fakatokanga‘i na‘e ‘ikai ke iku launoa ‘emau fai fatongia kiate kimoutolú."
        },
        {
          "number": "7",
          "text": "Ka ‘oku mau lotu ki he ‘Otuá ke mou hao he fai angahalá. Pea ‘oku ‘ikai ko ‘emau lotu peheé ko ‘emau fie tonu, ka ko ‘emau faka‘amu ke mou fai e ngaahi me‘a ‘oku hoa mo tāú, ‘o kapau ā kuo ‘ikai ke sia‘a ‘emau fai fatongia kiate kimoutolú."
        },
        {
          "number": "8",
          "text": "Ko hono ngata‘anga ē ‘o e me‘a ‘oku mau lavá, ko e mamahi‘i e mo‘oní, ‘o ‘oua te mau fakafepaki‘i."
        },
        {
          "number": "9",
          "text": "‘Oku mau fiefia ‘i he‘emau vaivai ka mou kaukauá. Ka ko e me‘a ‘oku mau lotu ki aí, ke mou toe kaukaua ange."
        },
        {
          "number": "10",
          "text": "Ko ‘eku tohi atu he ngaahi me‘á ni ki mu‘a peá u toki a‘u atu. Pea he‘ikai te u ‘alu atu ‘o ngaohikovi‘i kimoutolu ‘aki ‘a e mafai kuo ‘omi ‘e he ‘Eikí. Ko hono ‘omi mo’oku ‘a e mafai ko iá, ke langa hake ‘aki ho‘omou mo‘uí, ‘o ‘ikai ke holoki."
        },
        {
          "number": "11",
          "text": "‘Ofa atu, kāinga. Fakatonutonu ho‘omou mo‘uí. Fai ki he‘eku ngaahi fakahinohinó. Feinga ke fe‘ofo‘ofani mo melino ho‘omou nofó, pea ‘e kau mo kimoutolu ‘a e ‘Otuá, he ko e ‘Otua ia ‘okú ne foaki mai ‘a e ‘ofá mo e melinó."
        },
        {
          "number": "12",
          "text": "Mou fekita fiefia ‘i ho‘omou fa‘a fe‘iloakí, ke ngali ko e kakai lotu kimoutolu."
        },
        {
          "number": "13",
          "text": "Ko e tapuaki ‘a e ‘Eiki, ko Sīsū Kalaisí, mo e ‘ofa e ‘Otuá, mo e feohi ‘a e Laumālie Mā’oni’oni ke ‘iate kimoutolu kotoa pē ia."
        }
      ]
    }
  },
  "GAL": {
    "name": "Kalētia",
    "chapters": {
      "1": [
        {
          "number": "1-2",
          "text": "Si‘i kāinga lotu Kalētia."
        },
        {
          "number": "3",
          "text": "‘Ofa ke mou kei ‘inasi ai pē he ‘ofa lahi mo e nonga ‘a e ‘Otua ko ‘etau Tamaí mo hotau ‘Eiki ko Sīsū Kalaisí."
        },
        {
          "number": "4",
          "text": "Na‘e talangofua ‘a Kalaisi ki he ‘Otua ko ‘etau Tamaí ‘o foaki ‘ene mo‘uí ko e feilaulau koe‘uhi ko ‘etau ngaahi fai angahalá, ke fakahaofi kitautolu mei he maama kovi ko eni."
        },
        {
          "number": "5",
          "text": "Pea ‘e fakalāngilangi‘i ai pē e ‘Otuá ‘o ta‘e ngata pea ta‘e ngata. ‘Ēmeni."
        },
        {
          "number": "6",
          "text": "‘Oku ‘osi ‘eku tumú he vave pehē fau ho‘omou lī‘aki e toko taha na‘á ne ui kimoutolu koe‘uhí ko e ‘ofa tu‘unga‘a ‘a Kalaisí kae tali e ongongo lelei kehe."
        },
        {
          "number": "7",
          "text": "‘Oku ‘ikai foki ke toe ua ‘a e ongoongo lelei ia. Ka ‘oku ‘i ai e ni‘ihi kuo nau veuki ho‘omou nofó koe‘uhí ko ‘enau holi ke mio‘i ‘a e ongoongo-lelei ‘o kau kia Kalaisí."
        },
        {
          "number": "8",
          "text": "Pea tatau ai pē pe ko kimautolu pe ko ha kau ‘angelo mei langi te nau malanga’i atu ha ongoongo lelei ‘oku faikehekehe mei he ongongo lelei na’a mau malanga’i atú, tuku ke nau mala’ia."
        },
        {
          "number": "9",
          "text": "Ka u toe ‘ai atu e me‘a ne u ‘osi ‘ai atú. Kapau ‘oku malanga‘i atu ‘e ha taha ha ongoongo lelei ‘oku faikehekehe mo ia na‘a mou ‘uluaki talí, ke mala’ia ‘a e toko taha ko ia."
        },
        {
          "number": "10",
          "text": "‘Oku ‘ikai ko ‘eku feinga eni ke loto-lelei mai e kakaí, ka ko e ‘Otuá. ‘Oua te mou fakakaukau ko ‘eku feinga eni ke loto-lelei mai e kakaí. He kapau ‘oku ou kei fai pehē, pea tā ‘oku ‘ikai ko ha taha fai fatongia au ma‘a Kalaisi."
        },
        {
          "number": "11",
          "text": "‘Oku ou loto, kāinga, ke mahino kiate kimoutolu, ko e ongoongo lelei ‘oku ou malanga‘í ‘oku ‘ikai ko ha ongoongo lelei fakaetangata."
        },
        {
          "number": "12",
          "text": "Na‘e ‘ikai te u ma‘u ia mei ha tangata, pe ako ia mei ha tangata. Ka ko Sīsū Kalaisi tonu na‘á ne fakahā mai kiate aú."
        },
        {
          "number": "13",
          "text": "He kuo mou ‘osi ‘ilo e anga ‘eku mo‘uí he‘eku kei lotu faka-Siú, ‘eku mātu‘aki fakatanga‘i e kakai ‘a e ‘Otuá, ‘o a‘u ki he‘eku feinga ke faka‘auha kinautolu."
        },
        {
          "number": "14",
          "text": "Na‘á ku tauhi ‘a e ngaahi ouau ‘o e lotu faka-Siú ‘o laka hake ‘i homau to‘ú tangatá meimei hono kotoa, peá u talangofua ki he lao kotoa pē kuo tukufakaholo mai mei he‘etau ngaahi kuí."
        },
        {
          "number": "15",
          "text": "Kae tu‘unga he ‘ofa tu‘unga‘a ‘a e ‘Otuá, na‘á ne fili au mei manava, mo ne ui au ke u fai ‘ene ngāué. Pea ‘i he‘ene finangalo"
        },
        {
          "number": "16",
          "text": "ke fakahā mai kiate au hono fohá peá u malanga‘i e ongoongo leleí ki he tukui fonuá, na‘e ‘ikai te u toe kumi fale‘i ki ha taha."
        },
        {
          "number": "17",
          "text": "Na‘a mo e fa‘ahinga ko ē ‘i Selusalema na‘e ‘uluaki ‘apōsitolo ‘iate aú, na‘e ‘ikai pē te u ‘alu ‘o fe‘iloaki mo kinautolu, ka u ‘alu pē ki ‘Ālepea, peá u toki foki hake ai ki Tāmasikusi."
        },
        {
          "number": "18",
          "text": "Pea ‘osi e ta‘u ‘e tolu mei aí, peá u ‘alu ki Selusalema ‘o fe‘iloaki mo Pita, ‘o u nofo ai ‘i ha uike ‘e ua."
        },
        {
          "number": "19",
          "text": "Ka na‘e ‘ikai te u toe fe‘iloaki mo ha ‘apōsitolo, tukukehe ‘a Sēmisi ko e tehina ‘o e ‘Eikí."
        },
        {
          "number": "20",
          "text": "Ko e me‘a ‘oku ou tohi atu aí ko e mo‘oni ia. ‘Oku ‘afio‘i ‘e he ‘Otuá, ‘oku ‘ikai ko ha’aku loi."
        },
        {
          "number": "21",
          "text": "Pea hili ‘eku ‘alu ki Selusalemá peá u ‘alu ki he feitu‘u Sīliá mo e feitu‘u Silisiá."
        },
        {
          "number": "22",
          "text": "Na‘e fe‘unga ia kuo te‘eki ke sio ‘i hoku matá ‘a e ngaahi siasi ‘o Kalaisi ‘i Siuteá."
        },
        {
          "number": "23",
          "text": "Na‘e ngata pē he‘enau fanongo tā ko e toko taha na‘á ne fakatanga‘i kinautolú, kuó ne malanga‘i holo eni ‘a e tui na‘á ne feinga ke faka‘auhá."
        },
        {
          "number": "24",
          "text": "Pea nau toki fakalāngilangi‘i ‘a e ‘Otuá koe‘uhí ko au."
        }
      ],
      "2": [
        {
          "number": "1",
          "text": "Na’e ‘osi mei ai ha ta‘u ‘e hongofulu mā fā, peá u toe ‘alu ki Selusalema mo Panepasa, pea mo Taitusi foki."
        },
        {
          "number": "2",
          "text": "Ko ‘eku ‘alu ko iá, ko e fekau ‘e he ‘Otuá ke u ‘alu. Peá u fe‘iloaki ai mo e kau takí, ‘o fakaekimautolu pē, peá u folahi ange kiate kinautolu ‘a e ongoongo lelei ‘oku ou malanga‘i ki he kakai mulí. He na‘á ku lotó ke fakapapau‘i ‘oku ‘ikai ko e fakaongosia noa pē ‘eku ngāue he kuo hilí mo e kaha‘ú."
        },
        {
          "number": "3",
          "text": "Pea na‘a mo e tama na‘á ma kaungā ō ki Selusalemá, ‘a Taitusi, ko e Kalisi, ka na‘e ‘ikai pē ke fakamālohi‘i ke kamu."
        },
        {
          "number": "4",
          "text": "Ko ‘emau ō ko ia ki Selusalemá koe‘uhi ko ha ni‘ihi loi na‘a nau tala holo ko e kau muimui kia Kalaisi kinautolu. Pea nau hū kākā mai ki homau lotolotongá ke fakasiosio ‘etau tau‘atāina ‘ia Kalaisí kae toki taki pōpula kimautolu."
        },
        {
          "number": "5",
          "text": "Ka na‘e ‘ikai te mau momo‘i fakavaivai kiate kinautolu, koe‘uhí ko e ongoongo-lelei mo‘oní ke malu‘i ia ma‘amoutolu."
        },
        {
          "number": "6",
          "text": "Ko e ni‘ihi he kau taki na‘a mau fe‘iloakí, na‘e lau kinautolu ko e kau taki mā‘olunga. Ka ‘oku tatau pē kiate au pe ko e kau taki hā kinautolu, he ‘oku ‘ikai ke filifilimānako ‘a e ‘Otuá. Pea na‘e ‘ikai pē ke nau tānaki mai ha me‘a ‘e taha ki he‘eku malangá."
        },
        {
          "number": "7",
          "text": "Ko hono mo‘oní, na‘e toki mahino ai kiate kinautolu ko e ‘Otuá pē na‘á ne fekau au ke u malanga‘i e ongoongo leleí ki he kakai mulí, ‘o hangē ko ‘ene fekau ‘a Pita ke ne malanga‘i e ongoongo leleí ki he kakai Siú."
        },
        {
          "number": "8",
          "text": "He na‘e fakanofo au ‘e he ‘Otuá ko e ‘apōsitolo ki he kakai mulí, ‘o hangē pē ko ‘ene fakanofo ‘a Pita ko e ‘apōsitolo ki he kakai Siú."
        },
        {
          "number": "9",
          "text": "Pea ko Sēmisi, mo Pita, mo Sione, ‘a ē ‘oku lau ko e ngaahi pou ‘o e siasí, na‘a nau fakamo‘oni‘i e fu‘u ‘ofa ko ia na‘e fai mai kiate au ‘e he ‘Otuá. Pea nau lulululu mo au mo Pānepasa, ke hoko ia ko e fakamo‘oni ki he‘emau kau fakataha mo tu‘unga tatau kotoa he ngāué. Na‘a mau felotolotoi ke ma ngāue mo Pānepasa ki he kakai mulí, ka nau ngāue kinautolu ki he kakai kuo kamú."
        },
        {
          "number": "10",
          "text": "Ko e me‘a pē taha na‘a nau kole maí, ke ma manatu‘i mu‘a ‘a e kau masivá, ‘a ia ko e me‘a foki ia ne talu pē mei mu‘a mo ‘eku ‘osi tūkuingata hono faí."
        },
        {
          "number": "11",
          "text": "Na‘e ‘alu ange ‘a Pita ki ‘Anitioke, peá u tala ange ki ai he lotolotonga ‘o e kakaí ‘oku hala ‘ene me‘a ‘oku faí."
        },
        {
          "number": "12",
          "text": "He na‘á ne fa‘a ma‘u me‘atokoni fakataha mo ha kau muli kuo tui kia Kalaisi. Kae faifaí pea fekau ‘e Sēmisi ke ō ange ha kau Siu kuo tui kia Kalaisi, pea manavasi‘i leva ‘a Pita koe‘uhí ko kinautolu, pea mavahe ia mei he kau mulí ‘o kai kehe."
        },
        {
          "number": "13",
          "text": "Na‘e mālualoi ai pē mo hono toe kotoa ‘o e kau Siu na‘e ‘i aí. Pea a‘u ai pē kia Panepasa, na‘e ‘auhia ai pē mo ia."
        },
        {
          "number": "14",
          "text": "Na‘e mahino kiate au ‘oku ‘ikai ke hoa ‘enau me‘a ‘oku faí mo e mo‘oni ‘o e ongoongo leleí, peá u fakatonutonu ‘a Pita ‘i honau lotolotongá. Na‘á ku tala ange ki ai,"
        },
        {
          "number": "15",
          "text": "“Ko e ongo tupu‘i Siu kitaua, ‘o ‘ikai ko ha ongo angahala muli."
        },
        {
          "number": "16",
          "text": "Ka kuó ta fakatou ‘ilo ‘e kitaua ko e fakalelei ‘a ha taha mo e ‘Otuá ‘oku tu‘unga ia he tui kia Sīsū Kalaisi ‘a e toko taha ko iá, ‘o ‘ikai ko ‘ene talangofua ki he Lao ‘a Mōsesé. Pea na‘a mo kitaua foki, ko ‘eta tui kia Sīsū Kalaisí kuo fakalelei ai kitaua mo e ‘Otuá."
        },
        {
          "number": "17",
          "text": "Tā ‘oku tau tatau mo e kau mulí ‘i he anga ‘o ‘etau feinga ke fakalelei mo e ‘Otuá. Pea te tau pehē koā ko Kalaisi na‘á ne ‘ai ke tau fai angahalá? ‘Ikai ‘aupito!"
        },
        {
          "number": "18",
          "text": "Ka ko e toki angahala fakamātoato mo‘oni au ‘o kapau te u toe kamata langa hake ‘a e Lao na‘á ku holoki hifó."
        },
        {
          "number": "19",
          "text": "He ko e me‘a ki he pule mai ‘a e Laó, ‘oku ou hangē ai ko ha tangata kuo mate, ko e tāmate‘i ‘aki e Laó, koe‘uhí ka u mo‘ui ma‘á e ‘Otuá. Kuo tukifa‘o fakataha au mo Kalaisi ki he kolosí,"
        },
        {
          "number": "20",
          "text": "‘Oku ‘ikai te u kei mo‘ui au ‘iate au, ka ‘oku mo‘ui ‘a Kalaisi ‘iate au. Pea ko e mo‘ui ko eni ‘oku ou mo‘ui ‘akí, ‘oku makatu‘unga ia he‘eku tui ki he ‘Alo ‘o e ‘Otuá, ‘a ē na‘á ne ‘ofa ‘iate au, ‘o a‘u ki he‘ene tuku ke ‘ave ia ‘o tukifa‘o ki he kolosí koe‘uhí ko aú."
        },
        {
          "number": "21",
          "text": "‘Oku ‘ikai ko ‘eku fakasītua‘i ‘a e ‘ofa tu‘unga‘a ‘a e ‘Otuá. He kapau na‘e lava ke fakalelei kitautolu mo e ‘Otuá he talangofua ki he Laó, pea tā ko e koto kula noa pē ‘a e mate ‘a Kalaisí!"
        }
      ],
      "3": [
        {
          "number": "1",
          "text": "Kau Kalētia ‘atamai kovi! Na‘á ku ‘osi fakamatala kakato atu ‘a e anga hono tukifa‘o ‘o Sīsū Kalaisi ki he kolosí. Ko hai kuó ne fakamatavalea’i kimoutolú?"
        },
        {
          "number": "2",
          "text": "Mou tali mai angé. Na‘a mou ma‘u e Laumālie ‘o e ‘Otuá ‘i ha‘amou talangofua ki he Laó, pe ko ho‘omou fanongo ki he ongoongo leleí pea mou tui ki aí?"
        },
        {
          "number": "3",
          "text": "Ko e hā ‘oku mou ‘atamai kovi pehē aí? ‘Oku mou ‘amanaki koā te mou lava ‘o fakakakato e me‘a na‘e kamata ‘e he Laumālie ‘o e ‘Otuá ‘i homou lotó?"
        },
        {
          "number": "4",
          "text": "Me‘a ní ko e fakaongosia noa ho‘omou fu‘u fekuki na‘e fai maí? Ko e koto fakaongosia noa koā ia?"
        },
        {
          "number": "5",
          "text": "‘Oku mou ‘amanakí koā na‘e tupunga hono ‘oatu ‘e he ‘Otuá hono Laumālié mo ‘ene fai mana ma‘amoutolú ko ho‘omou talangofua ki he Laó, pe ko ho‘omou fanongo ki he ongoongo leleí pea mou tui ki aí?"
        },
        {
          "number": "6",
          "text": "Vakai ange ki he lau ‘a e Folofolá kia ‘Epalahamé, “Na‘á ne tui ki he ‘Otuá, pea tu‘unga he‘ene tui ko iá na‘e lau ia ‘e he ‘Otuá ko e tangata kuo vālelei mo ia.”"
        },
        {
          "number": "7",
          "text": "‘Oku totonu ke mahino kiate kimoutolu ko e hako mo‘oni ‘o ‘Epalahamé ‘a e kakai ‘oku tuí."
        },
        {
          "number": "8",
          "text": "Na‘e kikite‘i ‘i he Folofolá ‘e faifai pea fakalelei ‘a e ‘Otuá mo e kakai mulí ‘i ha‘anau tui kiate ia. Pea na‘e tupunga ai hono tala ange ‘e he ‘Otuá kia ‘Epalahame, “ ‘E ma‘u tāpuaki e kakai kotoa ‘i māmani koe‘uhí ko koe.”"
        },
        {
          "number": "9",
          "text": "Na‘e tui ki ai ‘a ‘Epalahame, pea ‘oku ma‘u tāpuaki fakataha ai mo ia ‘a e kakai kotoa ‘oku tuí."
        },
        {
          "number": "10",
          "text": "Ko e kakai kotoa ‘oku nau feinga ke fakahōifua‘i ‘a e ‘Otuá ‘aki ‘enau talangofua ki he Laó, te nau mala‘ia kinautolu. He ko e lau eni ‘a e Folofolá, “‘E mala‘ia ‘a kinautolu kotoa ‘e ‘ikai talangofua ma‘u pē ki he ngaahi tu‘utu‘uni kotoa kuo hiki he tohi Laó.”"
        },
        {
          "number": "11",
          "text": "‘Oku mahino leva ‘e ‘ikai fakalelei ‘a e ‘Otuá mo ha taha koe‘uhí ko e talangofua ‘a e toko taha ko iá ki he Laó. He ko e lau ‘eni ‘a e Folofolá, “Ko e kakai kuo nau fakalelei mo e ‘Otuá koe‘uhí ko ‘enau tuí, te nau mo‘ui.”"
        },
        {
          "number": "12",
          "text": "‘Oku ‘ikai makatu‘unga ‘a e Laó he tuí. Ko e kakai pē ‘e mo‘ui he Laó ‘a e kakai ‘oku nau talangofua ki he fekau kotoa ‘oku tohi aí."
        },
        {
          "number": "13",
          "text": "Ka na‘e vete ange kitautolu ‘e Kalaisi mei he mala‘ia ‘oku fou mai he Laó ‘aki ‘ene hoko ko e koto mala‘ia ko hotau fetongi. He ko e lau eni ‘a e Folofolá, “Ka ai ha taha ‘e tautau ‘i ha fu‘u ‘akau, ko e mala‘ia ia.”"
        },
        {
          "number": "14",
          "text": "Pea tu‘unga he me‘a na‘e fai ‘e Sīsū Kalaisí, kuo a‘u atu ki he kakai mulí ‘a e tāpuaki na‘e tala‘ofa ‘aki kia ‘Epalahamé, koe‘uhí ke tau ma‘u e Laumālie na‘e tala‘ofa‘aki mai ‘e he ‘Otuá."
        },
        {
          "number": "15",
          "text": "Ka u ngāue‘aki, kāinga, ha fakatātā mahino. Ka alea ha toko ua ki ha me‘a mo na fakamo‘oni ki ai, ‘e ‘ikai toe lava ha taha kehe ia ‘o fakapekia pe fakalahi."
        },
        {
          "number": "16",
          "text": "Ko ‘Epalahame mo hono hakó na‘e fai ki ai e ngaahi tala‘ofa ‘a e ‘Otuá. ‘Oku ‘ikai ha lau he Folofolá ki ha “hako tokolahi,” ka ko e hako pē ‘e toko taha, ‘a ia ko Sīsū Kalaisi ia."
        },
        {
          "number": "17",
          "text": "Ko ‘eku ‘uhingá, ‘oku ‘ikai lava ke liliu pe fakapekia ‘a e tala‘ofa na‘e fai ‘e he ‘Otuá he ta‘u ‘e 430 ki mu‘a pea toki tuku mai ‘a e Laó."
        },
        {
          "number": "18",
          "text": "He kapau te tau toki ma‘u ‘a e tāpuaki ‘a e ‘Otuá ‘i ha‘atau talangofua ki he Laó, pea tā ‘oku ‘ikai ke kei makatu‘unga ‘etau ma‘u tāpuakí he‘ene tala‘ofá. Ka ko e foaki ‘e he ‘Otuá ‘a e tāpuakí ma‘a ‘Epalahamé, na‘e makatu‘unga ia he‘ene tala‘ofa ki ai."
        },
        {
          "number": "19",
          "text": "Ko e hā leva ‘a e ‘aonga ‘o e Laó? Ko e hā na‘e toe tuku mai ai mo iá? Ko hono ‘aongá ko ‘ene fakamahino mai e ngaahi fai halá kae ‘oua kuo hoko mai ‘a e hako ‘o ‘Epalahame na‘e fai ki ai ‘a e tala‘ofá. Pea ko hono mo‘oní, na‘e tuku mai e Laó ‘e ha kau ‘āngelo ‘o fakafou mai ‘i ha tangata, pea toki ‘oange ‘e he tangata ko iá ki he kakaí."
        },
        {
          "number": "20",
          "text": "‘A ia na‘e ‘ikai ke fou hangatonu mai mei he ‘Otua ‘a e Laó; He ‘oku taha pē ‘a e ‘Otuá,"
        },
        {
          "number": "21",
          "text": "Te tau pehē koā ‘oku fepaki ‘a e Laó mo e ngaahi tala‘ofa ‘a e ‘Otuá? ‘Ikai ‘aupito! He kapau na‘e tuku mai ha Lao na‘e lava ke fakamo‘ui ‘aki ha taha, ko e toki lava ia ke fakalelei kitautolu mo e ‘Otuá ‘i ha‘atau talangofua ki ai."
        },
        {
          "number": "22",
          "text": "Ka ko e lau foki ‘a e Folofolá ia, kuo pule ‘a e angahalá he mo‘ui ‘a e kakai kotoa pē. Pea ‘i he‘ene peheé, ta ‘oku ‘uhinga ‘a e ngaahi tala‘ofa a e ‘Otuá ma‘á e kakai kotoa ‘e tui kia Sīsū Kalaisi."
        },
        {
          "number": "23",
          "text": "Ko e fatongia ‘o e Laó ‘i he kuonga ki mu‘a pea toki fakahaa‘i mai e tuí ko hono le‘ohi mo malu‘i kitautolú."
        },
        {
          "number": "24",
          "text": "‘A ia ko e Laó, ko hotau tataki ia kae ‘oua ke toki hoko mai ‘a Kalaisi, ‘o fai hotau fakalelei mo e ‘Otuá ‘i ha‘atau tui."
        },
        {
          "number": "25",
          "text": "Ka kuo ‘osi hoko mai eni e kuonga ‘o e tuí, pea ‘oku ‘ikai ke kei le‘ohi ‘aki kitautolu ‘a e Laó."
        },
        {
          "number": "26",
          "text": "He kuo mou hoko ko e fānau kotoa ‘a e ‘Otuá, koe‘uhi ko ho‘omou tui kia Sīsū Kalaisí."
        },
        {
          "number": "27",
          "text": "Pea ko ho’omou papitaisó, na‘e hangē ko ha‘amou fakateunga kimoutolu ‘aki ‘a Kalaisi."
        },
        {
          "number": "28",
          "text": "Kuo ‘ikai kei fakafaikehekehe’i ‘a e Siú mo e mulí, ‘a e hopoaté mo e tau‘atāiná, ‘a e tangatá mo e fefiné. He kuo mou taha kātoa pē ‘ia Sīsū Kalaisi."
        },
        {
          "number": "29",
          "text": "Ko ho‘omou kau mo Kalaisí, ko ho‘omou hoko ia ko e hako ‘o ‘Epalahamé, pea kuo ‘oatu ai ma‘amoutolu e tala‘ofa ‘a e ‘Otuá."
        }
      ],
      "4": [
        {
          "number": "1",
          "text": "Ko e fānau kei īkí, ‘oku ‘ikai ha‘anau tu‘unga mā‘olunga ange he kau ngāue ‘i honau ‘apí, neongo te nau ma‘u kotoa ha ‘aho ‘a e koloa ‘enau mātuá."
        },
        {
          "number": "2",
          "text": "Ko hono ‘uhingá he ‘oku tuku ange kinautolu ke tokanga‘i ‘e ha kau tauhi mo ha kau le‘o kae ‘oua ke a‘u ki he ‘aho kuo tu‘utu‘uni ‘e he‘enau mātu‘á."
        },
        {
          "number": "3",
          "text": "Na‘a tau pehē pē mo kitautolu. He na‘e pōpula ‘etau mo‘uí ki he fanga ki‘i laumālie ‘oku pule he maama ko eni."
        },
        {
          "number": "4",
          "text": "Kae a‘u mai ki he kuonga na‘e tu‘utu‘uni mei mu‘á, na‘e tuku mai ‘e he ‘Otuá hono ‘Alo. Na‘e fanau‘i ia ‘e ha fefine. Pea na‘e fanau‘i ke talangofua ki he Laó,"
        },
        {
          "number": "5",
          "text": "koe‘uhí ke ne fakatau‘atāina‘i kitautolu mei he Laó, ka tau hoko ko e fānau ‘a e ‘Otuá."
        },
        {
          "number": "6",
          "text": "Kuo tau hoko eni ko e fānau ‘a e ‘Otuá. Pea kuo fekau ‘e he ‘Otuá ke nofo ‘a e Laumālie ‘o hono ‘Aló ‘i hotau lotó. Pea ‘oku fakahā mai ‘e hono Laumālié kiate kitautolu ko e ‘Otuá ko ‘etau Tamaí ia."
        },
        {
          "number": "7",
          "text": "‘Oku ‘ikai te mou kei pōpula kimoutolu, ko e fānau kimoutolu ia ‘a e ‘Otuá; pea kapau ko e fanau, pea tā ko e fanau hoko ‘a e ‘Otuá."
        },
        {
          "number": "8",
          "text": "‘I he te‘eki ai ke mou ‘ilo‘i e ‘Otuá ko e kau pōpula kimoutolu ‘a e ngaahi ‘otua loí."
        },
        {
          "number": "9",
          "text": "Ka ko eni kuo mou ‘ilo‘i e ‘Otuá, ‘isa, kuo ‘ilo‘i kimoutolu ‘e he ‘Otuá, ka mou holi kimoutolu ia ke tafoki ‘o toe hoko ko e kau pōpula ‘a e fanga laumālie pule vaivai mo faka‘ofa ko eé! Ko e hā hono ‘uhingá?"
        },
        {
          "number": "10",
          "text": "Tā ‘oku mou fakatāpui ha ngaahi ‘aho, mo ha ngaahi māhina, mo ha ngaahi fa‘ahita‘u, mo ha ngaahi ta‘u!"
        },
        {
          "number": "11",
          "text": "‘Oku ngalingali ko e fakaongosia noa ‘eku tōkakava ‘iate kimoutolú."
        },
        {
          "number": "12-13",
          "text": "Kāinga, ‘oku ou kole atu ke mou fa‘ifa‘itaki kiate au, ‘o hangē pē ko ‘eku feinga ko ē ke fa‘ifa‘itaki kiate kimoutolú. ‘I he‘eku ‘uluaki malanga‘i atu ‘a e ongoongo leleí, na‘e ‘ikai te mou ta‘e toka‘i au. Ka na‘e mahino pē kiate kimoutolu ko ‘eku alu atú ko ‘eku puke."
        },
        {
          "number": "14",
          "text": "Na‘e fakahela kiate kimoutolu ‘eku puké. Ka na‘e ‘ikai te mou fehi‘a mai ai, pe fakasītua‘i ai au. Ko hono mo‘oní na‘a mou talitali au ‘o hangē ha ‘āngelo mei langí, pe ko Sīsū Kalaisi tonu."
        },
        {
          "number": "15",
          "text": "Na‘e tō atu ho‘omou fiefiá! Ka ko e hā e me‘a kuo hokó? ‘Oku ou tui na‘a mou mei to’o homou fofongá ‘o ‘omi mo’oku, ‘o kapau na‘e ala lava."
        },
        {
          "number": "16",
          "text": "Me‘a ní te u hoko eni ko homou fili koe‘uhí ko ‘eku tala atu e mo‘oní?"
        },
        {
          "number": "17",
          "text": "‘Oku tokanga lahi atu ‘a e fa‘ahinga ko eé. Ka ‘e ‘ikai ha‘amou me‘a ‘e ma‘u ai. Ko e me‘a ‘oku nau holi ki aí, ke ta‘ofi ho‘omou feohi mo aú ka mou tokanga ange kiate kinautolu."
        },
        {
          "number": "18",
          "text": "Ka ko e me‘a lelei pē foki ho‘omou vilitaki ‘i ha me‘a ‘oku ‘aongá, ‘o tatau ai pē pe ‘oku ou ‘i hena pe ‘ikai."
        },
        {
          "number": "19",
          "text": "Fānau, te u mamahi ai pē au, ‘o hangē ko ha fefine langaá, kae ‘oua kuo hā ‘a Kalaisi ‘i ho‘omou mo‘uí."
        },
        {
          "number": "20",
          "text": "‘Oku ou faka‘amu ange ‘e au ‘oku ou ‘i hena, ke ‘oua te u lea peheni kiate kimoutolu. He ‘oku ou fu‘u loto-mo‘ua ‘aupito kiate kimoutolu."
        },
        {
          "number": "21",
          "text": "Ko e ni‘ihi ‘iate kimoutolu, ‘oku mou holi ke toe pule‘i ‘aki ho‘omou mo‘uí ‘a e Lao ‘a Mōsesé. Ka he ‘oku mahino kiate kimoutolu ‘a e Laó?"
        },
        {
          "number": "22",
          "text": "He ‘oku pehē he Laó na‘e ‘i ai e ongo foha ‘e toko ua ‘o ‘Epalahame. Ko e fa‘ē ‘a e toko taha ko e pōpula, ka ko e fa‘ē ‘a e toko tahá ko e fefine tau‘atāina."
        },
        {
          "number": "23",
          "text": "Ko e tamasi‘i ‘a e fefine pōpulá, na‘e fanau‘i ‘o hangē ko e tamaiki kotoa pē. Ka ko e tamasi‘i ‘a e fefine tau‘atāiná, na‘e fanau‘i ko ha tala‘ofa ‘a e ‘Otuá."
        },
        {
          "number": "24",
          "text": "Pea ‘oku hangē eni ko ha fakatātaá. Ko e ongo fafiné, ko e ongo fuakava ia na‘e fai ‘e he ‘Otuá mo hono kakaí. ‘Oku fakafofonga‘i ‘e Heka‘ā ‘a e fuakava na‘e fai ‘i funga mo‘unga Sainaí. Ka ai ha taha ‘e fanau‘i mai ‘i hono fāmilí, ko e pōpula ia."
        },
        {
          "number": "25",
          "text": "‘Oku toe fakafofonga‘i ‘e Heka‘ā ‘a Mo‘unga Sainai ‘i ‘Ālepeá, mo e kolo ko Selusalema he lolotonga ní. He ‘oku lolotonga nofo pōpula ia, pea mo hono kakai kotoa pē."
        },
        {
          "number": "26",
          "text": "Ka ko e fa‘ē ‘atautolú ‘a Selusalema ‘i ‘olungá. Pea ‘oku tau‘atāina ia."
        },
        {
          "number": "27",
          "text": "Hangē ko e lau ‘a e Folofolá,"
        },
        {
          "number": "28",
          "text": "Na‘e fanau‘i kimoutolu, kāinga, koe‘uhí ko e tala‘ofa ko iá, ‘o hange pē ko ‘Aisaké."
        },
        {
          "number": "29",
          "text": "Ka na‘e fakatanga‘i ‘e he tamasi‘i na‘e fanau‘i ‘o hangē ko e tamaiki kotoa peé ‘a e tamasi‘i na‘e fanau‘i koe‘uhí ko e Laumālié. Pea ko e me‘a tatau pē ‘oku hoko he kuonga ko ení."
        },
        {
          "number": "30",
          "text": "He ko e lau eni ‘a e Folofolá, “Tuli e fefine pōpulá mo ‘ene tamá. He‘ikai ‘oange ma‘á e tamasi‘i ko iá ha ‘inasi he koloa tuku ‘a ‘ene tamaí. ‘E ‘oange kotoa ia ma‘á e tama ‘a e fefine tau‘atāiná.”"
        },
        {
          "number": "31",
          "text": "Ko ia, kāinga, ko e fānau kitautolu ‘a e fefine tau‘atāiná, ‘o ‘ikai ko fefine pōpulá."
        }
      ],
      "5": [
        {
          "number": "1",
          "text": "‘Oku tau tau‘atāina mo‘oni kitautolu. He kuo fakatau‘atāina‘i kitautolu ‘e Kalaisi! Mou tu‘u ma‘u, pea ‘oua te mou toe pōpula ki he Laó."
        },
        {
          "number": "2",
          "text": "Ko au, Paula, ‘oku ou tala atu, kapau ‘e kamu kimoutolu, ‘e ‘ikai hano ‘aonga ‘e taha ‘a Kalaisi kiate kimoutolu."
        },
        {
          "number": "3",
          "text": "Ka ai ha taha ‘iate kimoutolu te ne tali ke kamu ia, ‘oku ou toe fakatokanga atu ki ai, kuo pau ke ne talangofua ki he mingimingi‘i tu‘utu‘uni kotoa pē he Laó."
        },
        {
          "number": "4",
          "text": "Ka feinga ‘e ha taha ke fakalelei mo e ‘Otuá ‘aki ha‘ane talangofua ki he Laó, ko ‘ene motu ia mo Kalaisi. Ko ‘ene māvae ia mo e ‘ofa ‘a e ‘Otuá."
        },
        {
          "number": "5",
          "text": "Ka kuo ngāue mai kiate kitautolu ‘a e Laumālié, pea ‘oku tau ‘ilo pau ai ‘e tali kitautolu koe‘uhí ko ‘etau tuí."
        },
        {
          "number": "6",
          "text": "Kapau kuó te kau mo Kalaisi Sīsū, pea ‘oku ‘ikai leva ke toe fai ha lau kamu, pe ta‘e kamu. Ko e me‘a pē ‘oku laú, ko ho‘o tui ‘oku langa‘i ai ho‘o ‘ofa ki he kakai kehé."
        },
        {
          "number": "7",
          "text": "Na‘e fu‘u fakalakalaka ‘aupito ho‘omou mo‘uí. Ko hai na‘á ne ofe‘i kimoutolu mei he talangofua ki he mo‘oní?"
        },
        {
          "number": "8",
          "text": "Na‘e ‘ikai ‘aupito ko ha taha ia na‘e tuku atu ‘e he toko taha na‘á ne fili kimoutolú."
        },
        {
          "number": "9",
          "text": "Hangē ko e lau, “Ko ha me‘i ‘īsite si‘i pē, ka ‘e liliu ai ha fu‘u takaonga mahoa‘a.”"
        },
        {
          "number": "10",
          "text": "Ka ko e kakai kimoutolu ‘a e ‘Eikí, pea ‘oku ou tui pau ai te mou fai e me‘a ‘oku ou tala atú, ‘o ‘ikai ko e me‘a ‘oku tala atu ‘e ha taha kehe. Ko e toko taha ‘okú ne fakahoha‘asi kimoutolú, kuo pau hono tautea‘i."
        },
        {
          "number": "11",
          "text": "Kāinga, kapau ‘oku ou kei malanga‘i ki he kakaí ke nau kamu, pea Ko e hā leva ‘oku kei fakatanga‘i ai aú? ‘E ‘ikai ke fakatupu ‘ita ‘eku malanga‘i e kolosí ‘o kapau te u fekau e kakaí ke kamu."
        },
        {
          "number": "12",
          "text": "Ko e kakai ko ena ‘oku nau fakahoha‘asi kimoutolú, ‘oku ou faka‘amu ange mai ‘e au ke ‘oua ‘e ngata ‘i he‘enau kamu kinautolú ka nau tu‘usi ‘osi ai pē kinautolu!"
        },
        {
          "number": "13",
          "text": "Na‘e fili kimoutolu, kāinga, ke mou tau‘atāina. Ka mou vakai mu‘a na‘a hoko ho‘omou tau‘atāiná ko ha me‘a ke mou holi ai ke mo‘ui fa‘iteliha. Mou ngāue‘aki ho‘omou tau‘atāiná ko e faingamālie ke mou fetokoni‘aki ai he ‘ofa."
        },
        {
          "number": "14",
          "text": "He ko e ngaahi tu‘utu‘uni kotoa ‘a e Laó, ‘oku ala fakamā‘opo‘opo ‘aki pē ha fekau ‘e taha, “‘Ai pē ke tatau ho‘o ‘ofa ki ho kaungā‘apí mo ho‘o ‘ofa kiate koé.”"
        },
        {
          "number": "15",
          "text": "Vakai na‘a hoko atu ho‘omou fetu‘usi mo fekainaki ‘o hangē ko ha fanga manufekaí pea mou iku ai pē ‘o ‘auha kātoa."
        },
        {
          "number": "16",
          "text": "‘Oku ou kole atu ke mou tuku mu‘a ke taki kimoutolu ‘e he Laumālié, pea ‘oua te mou fakatopono e ngaahi holi ‘a homou lotó."
        },
        {
          "number": "17",
          "text": "He ‘oku fefūsiaki e holi ‘a hotau lotó pea mo e Laumālié. ‘Okú na tau ma‘u pē kinaua, ‘o ‘ikai ai te mou lava ‘o fai e me‘a ‘oku mou tui ‘oku totonu ke mou faí."
        },
        {
          "number": "18",
          "text": "Ka ‘ok a moú ka tuku ke taki kimoutolu ‘e he Laumālié, pea ‘e ‘ikai ke kei pōpula ho‘omou mo‘uí ki he Laó."
        },
        {
          "number": "19",
          "text": "‘Oku mahino kiate kitautolu kotoa pē ‘a e iku‘anga ‘o e holí, ko e tō‘onga ta‘e taau mo ‘uli mo fakamā,"
        },
        {
          "number": "20",
          "text": "ko e lotu-tamapua, mo e fakalou‘akau, ko e fetāufehi‘a‘aki, mo e fekainaki, ko e felotokovi‘aki mo e fe‘ite‘itani, ko e siokita, mo e angatu‘u, mo e fakafa‘afa‘ahi,"
        },
        {
          "number": "21",
          "text": "ko e femeheka‘aki, ko e fa‘a konā mo e mo‘ui fakalielia, pea ‘oku toe lahi mo e ngaahi tō‘onga pehē ‘oku tupu he holí. Na‘á ku ‘osi fakatokanga atu, pea ‘oku ou toe fakatokanga atu heni, ‘e ‘ikai ‘inasi ha taha fai me‘a pehē ‘i he ngaahi tāpuaki ‘o e pule‘anga ‘o e ‘Otuá."
        },
        {
          "number": "22",
          "text": "Ka ko e fua e Laumālié ko e ‘ofá, mo e fiefiá, mo e melinó, mo e kātakí, mo e faitotonú, mo e faileleí, mo e ala falala‘angá,"
        },
        {
          "number": "23",
          "text": "mo e anga-vaivaí, pea mo e pule‘i kitá. ‘Oku ‘ikai ha lao ‘e tapu ai e ngaahi tō‘onga peheé."
        },
        {
          "number": "24",
          "text": "Pea tupunga ‘i he‘etau kau mo Sīsū Kalaisí, kuo tau ‘osi tukifa‘o fakataha hotau kakanó mo ‘ene ngaahi havalá mo ‘ene ngaahi holí."
        },
        {
          "number": "25",
          "text": "Kuo ‘osi ‘omi ‘e he Laumālie ‘a e mo‘uí. Tau tuku mu‘a ke taki kitautolu ‘e he Laumālié."
        },
        {
          "number": "26",
          "text": "‘Oua te tau kei mo‘ui‘aki e fie mā‘olungá, mo e fakatupu koví, mo e fakavahavaha‘á."
        }
      ],
      "6": [
        {
          "number": "1",
          "text": "Kāinga, ka faifai pea ‘efihia ha taha ‘i ha angahala, ‘oku taau mo kimoutolu ‘oku fakalaumālié ke mou toe fakatafoki mai ia ‘i he loto ‘ofa mo fakatōkilalalo. Pea mou vakai lelei na‘a fakatauvele‘i mo kimoutolu."
        },
        {
          "number": "2",
          "text": "Mou fetokoni‘aki. He ko ho‘omou talangofua ia ki he lao ‘a Kalaisí."
        },
        {
          "number": "3",
          "text": "Ka ‘amanaki ha taha ‘oku sai ange ia he kakai kehé, ‘osi angé ‘oku ‘ikai, ko ‘ene ‘afungí ia."
        },
        {
          "number": "4",
          "text": "Taki taha tūkuingata ke sai ‘ene ngāué, ke ‘i ai ha me‘a ke ne pōlepole mo‘oni ai, pea ‘oua te ne toe fakavahavaha‘a holo."
        },
        {
          "number": "5",
          "text": "Kuo pau ke tau taki taha fua ‘ene kavenga."
        },
        {
          "number": "6",
          "text": "‘Oange ha ‘inasi ‘o ho‘omou ngaahi me‘a lelei kotoa pē ma‘a kinautolu ‘oku nau fakahinohino atu ‘a e ongoongo-leleí."
        },
        {
          "number": "7",
          "text": "‘Oku ‘ikai ke lava ke kākaa‘i e ‘Otuá. Vakai lelei na‘a mou toe ma‘u hala. He ko e pulopula ‘oku te fakaheká, ko ia pē te te toe utu."
        },
        {
          "number": "8",
          "text": "Ko ia ‘okú ne fakaheka pulopula he ngoue‘anga ko ia ko hono kakanó, te ne utu ha koto ‘auha. Ka ko ia te ne tō pulopula he ngoue‘anga ‘o e Laumālié, te ne utu ‘a e mo‘ui ta‘e ngatá."
        },
        {
          "number": "9",
          "text": "‘Oua te mou fiu he tokoni ki he kakai kehé. He kuo pau ke hoko mai e ‘aho ‘e fakapale‘i ai kimoutolu. Kehe pē ke ‘oua te mou fiu."
        },
        {
          "number": "10",
          "text": "‘Oku totonu ke tau tokoni‘i ha kakai kehe ‘i he faingamālie kotoa pē, pea tautautefito ki he kakai ‘oku tau fāmili ‘i he ‘Eikí."
        },
        {
          "number": "11",
          "text": "Vakai ange ki he mata‘itohi lalahi ‘oku ou fai tohi tonu atu ‘aki ko ení."
        },
        {
          "number": "12",
          "text": "Ko e kakai ko ena ‘oku nau tenge ke mou kamú, ko e kau fie hā kinautolu, mo e kau fakamofutofuta he ngaahi me‘a fakatu‘asinó. Ko e kau fo‘i kinautolu he ngaahi fakatanga koe‘uhi ko e kolosi ‘o Kalaisí."
        },
        {
          "number": "13",
          "text": "Ko e kakai kuo ‘osi kamu, kae talangata‘a ki he Lao ‘a Mōsesé. Ko e me‘a ‘oku nau holi ki aí, ke nau futa‘aki ha‘amou kamu."
        },
        {
          "number": "14",
          "text": "Ka ko au ia, ‘e ‘ikai te u futa‘aki ha toe me‘a ange, ka ko e kolosi pē ‘o hotau ‘Eiki ko Sīsū Kalaisí. He ko e me‘a ‘i he kolosí, kuó u hangē au ha taha maté ki he maama ko ení. Pea toe hangē mai ‘a e maama ko ení ko ha fu‘u me‘a mate kiate aú."
        },
        {
          "number": "15",
          "text": "‘Oku ‘ikai ke toe lau kamu, pe ta‘e kamu. Ko e me‘a pē ‘oku laú ko hano fakatupu fo‘ou kita."
        },
        {
          "number": "16",
          "text": "Ko kimoutolu ‘oku mou mo‘ui‘aki e Lao ko ení, ‘oku mou kau kimoutolu he kakai mo‘oni ‘a e ‘Otuá. Pea ‘ofa ke ‘oatu ‘e he ‘Otuá ‘ene melinó mo ‘ene ‘alo‘ofá."
        },
        {
          "number": "17",
          "text": "‘Oua ‘e toe fakakina‘i au ‘e ha taha. He ko e ngaahi makalava ko eni ‘i hoku sinó ko e fakamo‘oni ia ki he‘eku kau mo Sīsū Kalaisí."
        },
        {
          "number": "18",
          "text": "Fakatauange ke ‘i homou laumālie ‘a e ‘ofa hulu ‘a hotau ‘Eiki, ko Sīsū Kalaisi. ‘Emeni"
        }
      ]
    }
  },
  "EPH": {
    "name": "ʻEfesō",
    "chapters": {
      "1": [
        {
          "number": "1",
          "text": "Si‘i kāinga lotu ‘Efesō,"
        },
        {
          "number": "2",
          "text": "Tauange ke mou ‘inasi he ‘ofa lī‘oa mo e tāpuaki ‘a e ‘Otuá ko ‘etau Tamai pea mo hotau ‘Eiki ko Sīsu Kalaisí."
        },
        {
          "number": "3",
          "text": "‘Oku taau ke tau fakafeta‘i ki he ‘Otuá ko e Tamai ‘a hotau ‘Eiki ko Sīsū Kalaisí koe‘uhí ko e ngaahi tāpuaki fakalaumālie kotoa pē kuo ha‘u mo Kalaisi ma‘atautolu mei loto hēvaní."
        },
        {
          "number": "4",
          "text": "He na‘e te‘eki ai ke fakatupu ‘a māmaní, kuo ‘osi tu‘utu‘uni ‘e he ‘Otuá ke fili kitautolu ‘ia Kalaisi ke tau hoko ko ‘ene kakai anga-ma‘a mo anga-‘ofa."
        },
        {
          "number": "5",
          "text": "Pea ko e ‘ofa pē ‘a e ‘Otuá na‘á ne tu‘utu‘uni ai ke fili kitautolu ‘e Kalaisi ke hoko ko ‘ene fānau ohí."
        },
        {
          "number": "6",
          "text": "Ko e ‘ofa lahi kuo fai ma‘atautolu ‘e he ‘Otuá koe‘uhi ko hono ‘Alo ‘ofa‘angá. Pea ‘oku taau ke tau fakafeta‘i ai."
        },
        {
          "number": "7-8",
          "text": "He kuo fakatau‘atāina‘i kitautolu ‘aki e ta‘ata‘a ‘o Kalaisí. Kuo fakatau‘atāina‘i kitautolu ‘aki ‘ene pekia ko e feilaulau ma‘atautolú. Pea kuo fakamolemole‘i ai ‘etau ngaahi angahalá. Vakai ange ki he ‘ofa lahi kuo fai ma‘atautolu ‘e he ‘Otuá!"
        },
        {
          "number": "9",
          "text": "Pea kuó ne fakahā mai ‘ene ngaahi fokotu‘utu‘u fakapulipulí ‘aki ‘a e ngāue kuo fai ‘e Kalaisí."
        },
        {
          "number": "10",
          "text": "Pea kuo pau ke fakahoko ‘e he ‘Otuá ‘ene taumu‘á. He ‘e fakatahataha‘i ‘e Kalaisi ‘a e me‘a kotoa ‘i langi mo māmani."
        },
        {
          "number": "11",
          "text": "He kuo ke fakahoko ‘e he ‘Otuá ‘ene ngaahi taumu‘á. Pea ko e ‘uhinga ia na‘á ne finangalo ai ke fili ‘ia Kalaisi kitautolú."
        },
        {
          "number": "12",
          "text": "Ko ‘ene fili kimautolu, ‘a e kakai Siu na‘e ‘uluaki tu‘u ‘emau ‘amanakí ‘ia Kalaisí, ke ne lāngilangi‘ia ‘iate kimautolu."
        },
        {
          "number": "13",
          "text": "Pea na‘a mou hoko mo kimoutolu ko e kakai ‘a e ‘Otuá ‘i he ‘aho na‘e malanga‘i ai e mo‘oní. Ko e ongoongo lelei ia na‘e fakamo‘ui ai kimoutolú. Na‘a mou tui kimoutolu kia Kalaisi. Pea na‘e faka‘ilonga‘i kimoutolu ‘e he ‘Otuá ‘aki ‘ene silá. Ko e Laumālie Mā‘oni‘oní ia. Pea ko e fakamo‘oni ia ki ho‘omou hoko ko ‘ene kakai."
        },
        {
          "number": "14",
          "text": "Ko e Laumālié, ko e fakamo‘oni ia ki he foaki mai ma‘atautolu ‘a e me‘a na‘e tala‘ofa‘aki ‘e he ‘Otuá ki he‘ene kakaí. ‘E fakatau‘atāina‘i ai kitautolu, pea ‘e fakalāngilangi‘i ai e ‘Otuá mo fakahīkihiki‘i."
        },
        {
          "number": "15",
          "text": "Talu ‘eku ‘ilo ki ho‘omou tui ki he ‘Eiki ko Sīsuú mo ho‘omou ‘ofa ki he kakai kotoa ‘a e ‘Otuá"
        },
        {
          "number": "16",
          "text": "mo ‘eku fakafeta‘i ma‘u pē ki he ‘Otuá."
        },
        {
          "number": "17",
          "text": "mo kole ki he ‘Otua ‘o hotau ‘Eiki ko Sīsū Kalaisí, ‘a e Tamai mohu lāngilangí, ke ne foaki atu hono Laumālié kiate kimoutolu. He ‘e ‘oatu ‘e he Laumālié ha poto mo ha maama ‘e lava ke mou ‘ilo ai ‘a e ‘Otuá."
        },
        {
          "number": "18",
          "text": "Ko ia ai, ‘i hono fakamāma’i ‘a e mata homou laumālie, kuo lava ai ke mahino kiate kimoutolu e anga ‘o e fakatu‘amelie na‘e faka‘inasi ‘aki kimoutolu ‘i he ‘aho na‘e fili ai kimoutolu ‘e he ‘Otuá. He ‘e toki mahino ai kiate kimoutolu ‘a e ngaahi tāpuaki fakaofo kuó ne tala‘ofa‘aki ki he‘ene kakai kotoa pē."
        },
        {
          "number": "19",
          "text": "‘Oku ou faka‘amu mai ‘e au ke mahino kiate kimoutolu ‘a e ivi lahi ‘o e ‘Otuá ‘oku ngāue ‘i he mo‘ui ‘a kitautolu ‘a e kakai ‘oku tuí. Ko e ivi ia na‘e ngāue‘aki ‘e he ‘Otuá"
        },
        {
          "number": "20",
          "text": "‘i he‘ene fokotu‘u ‘a Sīsū Kalaisi mei he maté ‘o fakanofo ki hono to‘omata‘ú ‘i loto hēvaní."
        },
        {
          "number": "21",
          "text": "‘Oku pule ‘a Kalaisi mei ai. Pea kuo mā‘olunga noa ia he kau pule mo e kau ma‘u mafai mo e hou‘eiki kotoa pē. ‘Oku mā‘olunga ‘a e huafa ‘o Kalaisí ‘i ha toe hingoa he maama ko ení, pea pehē pē foki mo e maama ka hoko maí."
        },
        {
          "number": "22",
          "text": "Kuo tuku ‘e he ‘Otuá ‘a e me‘a kotoa pē ki he lalo va‘e ‘o Kalaisí mo fakanofo ia ko e ‘ulu ‘o e me‘a kotoa pē koe‘uhi ko e siasí."
        },
        {
          "number": "23",
          "text": "He ko e siasí, ko e sino ia ‘o Kalaisi, ko e fakakakato ‘o ia ‘okú ne fakakakato ‘a e me’a kotoa pē."
        }
      ],
      "2": [
        {
          "number": "1",
          "text": "‘I he kuo hilí, na‘a mou mate fakalaumālie koe‘uhí ko ho‘omou talangata‘a ki he ‘Otuá mo ho‘omou fai angahalá."
        },
        {
          "number": "2",
          "text": "Pea na‘e tupu ia ko ho‘omou fakaangatatau ki he maama ko ení, ‘o fai e loto ‘o e tēvoló. Ko e tēvoló, ko e pule ia ‘o māmani. Pea ko e laumālie ia ‘oku mo‘ulaloa ki ai e kakai kotoa pē ‘oku talangata‘a ki he ‘Otuá."
        },
        {
          "number": "3",
          "text": "Na‘a mau kau mo kimautolu he fai ki he holi ‘a homau kakanó mo homau lotó. Na‘a mau kau mo kimautolu he fakatupu houhau ki he ‘Otuá. Pea na‘e pau ai kiate kimautolu ‘a e tauteá, ‘o hangē pē ko e kakai kehé."
        },
        {
          "number": "4-5",
          "text": "Ka ko e ‘Otuá, ‘oku fai manava‘ofa. He na‘a mau mate fakalaumālie koe‘uhi ko ‘emau angahalá. Ka na‘á ne fakamo‘ui fakataha kitautolu pea mo Kalaisi, koe‘uhí ko e lahi ‘o ‘ene ‘ofá. He ko e ‘ofa tu‘unga‘a pē ‘a e ‘Otuá kuo mou hao aí."
        },
        {
          "number": "6",
          "text": "Na‘e fokotu‘u fakataha kitautolu mo Sīsū Kalaisi mei he maté ki he mo‘uí ka tau pule fakataha mo ia ‘i hēvani."
        },
        {
          "number": "7",
          "text": "Pea te ne toki fakahā mai ‘i he kuonga ka hoko maí ‘a e hulu faufau ‘ene ‘ofa tu‘unga‘a mo ‘ene anga-lelei kuo fakafou mai kiate kitautolu koe‘uhí ko e ngāue kuo fai ‘e Kalaisi Sīsuú."
        },
        {
          "number": "8-9",
          "text": "He ko ho‘omou haó ko ho‘omou tui ki he ‘Otuá. Pea ‘oku hulu atu ‘a e ‘ofa ‘a e ‘Otuá ‘iate kitautolú ‘i he me‘a ‘oku tau tuha mo iá. Ko ho‘omou haó, ko e me‘a‘ofa ‘ata‘atā pē ia ‘a e ‘Otuá ma‘amoutolu. Na‘e ‘ikai ke lava ia ‘i ha‘amou fai mālohi. Ka na‘e lava ia ko hono foaki atu ‘e he ‘Otuá. Pea ‘oku taau leva ke ‘oua ‘e fakamāfutofuta ha taha he‘ene haó."
        },
        {
          "number": "10",
          "text": "Ko e taumu‘a ‘a e ‘Otuá mei mu‘á ke tau fai mālohi mo mo‘ui‘aki ‘a e fa‘ahinga mo‘ui ‘oku hoa mo hono finangaló. Pea na‘á ne tuku mai ‘a Kalaisi ke ne fai hotau fakatupu fo‘oú."
        },
        {
          "number": "11",
          "text": "Manatu‘i, ‘oku ‘ikai ko e tupu‘i Siu kimoutolu. Ko hono mo‘oní, ko e fa‘ahinga ‘oku nau pōlepole‘aki ‘enau kamú, ‘a ia ko e kamu ‘i he kakano, na‘a nau ui kimoutolu he kuo hilí ko e “kau ta‘e kamu.”"
        },
        {
          "number": "12",
          "text": "‘I he ngaahi ‘aho ko iá, na’a mou mavahe mo Kalaisi. Ko e kau sola kimoutolu. Na‘e ‘ikai te mou kau he kakai ‘Isileli, pea mou muli ki he ngaahi aleapau ‘o e tala‘ofá. Na‘e ‘ikai hamou ‘amanaki‘anga ‘i māmani, pea na‘e ‘ikai hamou ‘Otua."
        },
        {
          "number": "13",
          "text": "Na‘a mou mama‘o mei he ‘Otuá, ka kuo ‘osi ‘omi eni ‘e Kalaisi kimoutolu ke mou vāofi mo ia ‘aki ‘ene tuku ke lilingi hono ta‘ata‘á he‘ene pekia ko e feilaulau ma‘amoutolú."
        },
        {
          "number": "14",
          "text": "Kuo fakamelino ‘e Kalaisi ‘a e kakai Siú pea mo e kakai mulí. Kuó ne ‘ai ke tau hoko ko e kakai pē ‘e taha ‘aki ‘ene holoki ‘i hono sinó ‘a e ‘ā vahevahe na‘e tu‘u ‘i hotau vaha‘á."
        },
        {
          "number": "15",
          "text": "Na‘e fakapekia ‘e Kalaisi ‘a e Lao faka-Siú mo hono mingimingi‘i tu‘utu‘uní. Peá ne fakahoko ha ongo kakai ‘e ua ke na hangē ko ha fo‘i toko taha pē kuo mātu‘aki fo‘ou hono angá. Ko e me‘a na‘e lava aí, ko ‘ene fakamelino kitautolú."
        },
        {
          "number": "16",
          "text": "He na‘e ‘uhinga ‘a e pekia ‘a Kalaisi he kolosí, ke fakangata ‘etau fetāufehi‘a‘akí, mo fakamelino kitautolu ‘aki ‘ene fakataha‘i ‘a e ongo kakaí ke hoko ko e sino pē ‘e taha. Pea na‘e fai kotoa ia ‘e he ‘Otuá ko hono fakafoki mai kitautolu kiate iá."
        },
        {
          "number": "17",
          "text": "Na‘e hoko mai ‘a Kalaisi ‘o malanga‘i e melinó kiate kimoutolu, ‘a e kakai muli na‘e mama‘o mei he ‘Otuá. Peá ne toe malanga‘i e melinó kiate kimautolu ‘a e kakai Siu na‘e vāofi mo iá."
        },
        {
          "number": "18",
          "text": "Pea ko Kalaisi pē ‘oku tau fou ai kotoa ki he Tamaí, ko e ngāue ai pē ‘a e Laumālie ‘e taha."
        },
        {
          "number": "19",
          "text": "Pea ‘oku ‘ikai ke kei lau ko e muli mo e kehe ‘a kimoutolu ‘oku ‘ikai ko e tupu‘i Siú. He kuo mou kau he kakai ‘a e ‘Otuá. Kuo mou kau eni ‘i hono fāmilí."
        },
        {
          "number": "20",
          "text": "‘Oku mou hangē ko ha fale ‘oku langá. Ko hono ngaahi poú ‘a e kau ‘apōsitoló mo e kau palōfitá. Pea ko e tu‘unga falé ‘a Kalaisi."
        },
        {
          "number": "21",
          "text": "Ko Kalaisi ‘oku fema‘uma‘utaki ai e falé, kae fai ai pē hono langa hake ke hoko ko e fale tapu e ‘Otuá."
        },
        {
          "number": "22",
          "text": "Ko e konga kimoutolu e fale ko ení. Pea ‘oku langa ia ‘e Kalaisi ke ‘afio e ‘Otuá ‘i hono Laumālie."
        }
      ],
      "3": [
        {
          "number": "1",
          "text": "Tu’unga ‘i he ‘uhinga ko ia, kuo u hoko ai, ‘a au Paula ko e popula ‘a Kalaisi, keu tokoni’i ‘a e kakai mulí."
        },
        {
          "number": "2",
          "text": "‘Oku ou tui kuo mou ‘osi fanongo talanoa he anga hono fili au ‘e he ‘Otuá ke u tokoni‘i kimoutolú."
        },
        {
          "number": "3",
          "text": "Na‘á ku lave si‘i ‘i ‘olunga ki he anga hono fakahā mai kiate au ‘e he ‘Otuá ‘ene ngaahi taumu‘a fakapulipulí ‘o kau kia Kalaisí."
        },
        {
          "number": "4",
          "text": "Pea ka hoko atu ho‘omou lau ‘eku tohí ni, pea ‘e mahino atu leva ‘a e lahi ‘eku ‘ilo ki he‘ene ngaahi taumu‘a fakapulipuli ko iá."
        },
        {
          "number": "5",
          "text": "Na‘e ‘ikai ke fakahā ange ki ha taha he kuonga ko eé ‘ene ngaahi taumu‘a fakapulipuli ko iá. Ka kuo fakahā mai he kuonga ko ení ‘e he Laumālié ki he kau ‘apōsitolo mo e kau palōfita toputapu ‘a Kalaisí."
        },
        {
          "number": "6",
          "text": "Pea ko e ngaahi taumu‘a fakapulipuli ‘a e ‘Otuá, ko hono faka‘inasi tatau e kakai mulí mo e kakai Siú he ngaahi tāpuaki ‘a e ‘Otuá, mo hono fakahoko e kakai mulí mo e kakai Siú ko e sino pē ‘e tahá, pea mo hono faka‘inasi tatau e kakai mulí mo e kakai Siú he tala‘ofa na‘e fai mai ‘e he ‘Otuá ‘ia Sīsū Kalaisí, ‘a ē ‘oku fakamatala ki ai ‘a e ongoongo leleí."
        },
        {
          "number": "7",
          "text": "Na‘e fili au ‘e he ‘Otuá ke u malanga‘aki ‘a e ongoongo lelei ko iá. Ko ‘ene ‘ofa makehe ia na‘e fai ma‘áku ‘i ha ngāue mai kiate au ‘a hono māfimafí."
        },
        {
          "number": "8",
          "text": "Ko e mā‘ulalo taha au he kakai ‘a e ‘Otuá. Ka na‘e afeitaulalo ‘a e ‘Otuá ‘o fili au ke u malanga‘i ki he kakai mulí ‘a e ongoongo lelei ‘o kau ki he ngaahi tāpuaki ta‘e fakangatangata ‘oku ma‘u ‘ia Kalaisí."
        },
        {
          "number": "9",
          "text": "He ko e ‘Otuá na‘á ne fakatupu e me‘a kotoa pē. Peá ne tu‘utu‘uni ke u tokoni‘i e kakai kotoa pē ke nau ‘ilo ‘ene ngaahi taumu‘a na‘e toka fufū mei mu‘á."
        },
        {
          "number": "10",
          "text": "He ko hono finangaló ke ne me‘angāue‘aki ‘a e siasí ‘i he kuonga ko ení ke mahino pea e‘a hono poto kehekehe ki he ngaahi laumālie ‘oku nau ma‘u mafai mo pule ‘i he māmani ta‘e hā maí."
        },
        {
          "number": "11",
          "text": "Ko e taumu‘a ia ‘a e ‘Otuá na‘e talu pē mei mu‘a. Pea ko eni kuo ‘osi fakahoko. Ko e me‘a na‘e lava aí, ko e ngāue ‘a Kalaisi Sīsū ko hotau ‘Eikí."
        },
        {
          "number": "12",
          "text": "Pea kuo lava eni ke tau ō loto-to‘a mo loto-fakatu‘amelie ki he ‘Otuá ‘aki ‘etau tuí, koe‘uhí ko Kalaisi."
        },
        {
          "number": "13",
          "text": "Ko ia ai, ‘oku ou kole atu ke ‘oua mu‘a ‘e hoko ‘eku kātaki‘i ma‘amoutolu ‘a e fu‘u mamahi ko ení ko ha me‘a ke mou loto-si‘i ai."
        },
        {
          "number": "14-16",
          "text": "Ko e Tamaí, ‘oku ma‘u ivi mei ai e me‘a mo‘ui kotoa pē ‘i langi mo māmani. Pea ‘oku ou tō tū‘ulutui ‘o lotu ki ai, ‘o kole ke fakalotolahi‘i kimoutolu ‘e hono Laumālié. He ko e ‘Otua mohu ivi mo mohu ikuna ia."
        },
        {
          "number": "17",
          "text": "Pea ‘oku ou kole kiate ia ke fale ‘a Kalaisi ‘i homou lotó koe‘uhi ko ho‘omou tuí, kae lava ke tu‘u ma‘u ho‘omou mo‘uí mo aka loloto ‘i he‘ene ‘ofá."
        },
        {
          "number": "18",
          "text": "He ‘e toki lava ai ke mahino kiate kimoutolu mo e kakai kātoa ‘a e ‘Otuá e laulahi mo e lōloa mo e mā‘olunga mo e loloto ‘o e fu‘u ‘ofa ‘a Kalaisí."
        },
        {
          "number": "19",
          "text": "Ko e ‘ofa ia ‘oku mahulu atu ‘i ha me‘a ‘e ala fakamatala ‘e he ngutu ‘o ha taha. Pea ka faifai ange pea mahino kiate kimoutolu ‘ene ‘ofa ko iá, pea ‘e fakafonu ‘aki kimoutolu e kānokato ‘o e ‘Otuá."
        },
        {
          "number": "20-21",
          "text": "Ko ‘eku faka‘amú ke lāngilangi‘ia ‘a e ‘Otuá ‘ia Kalaisi Sīsū mo e siasí ‘o ta‘e ngata pea ta‘e ngata. He ko e fu‘u ivi lahi ‘o‘ona ‘oku ngāue mai ki hotau lotó. Pea ko e ikuna ‘e lava ai ‘iate kitautolú, ‘oku laka hake noa ia ‘i ha me‘a te tau ala kole ki ai, pe ‘amanaki ki aí. ‘Ēmeni."
        }
      ],
      "4": [
        {
          "number": "1",
          "text": "‘Oku ou kole atu ‘i hoku tu‘unga ko e pōpula ‘a e ‘Eikí, ke mou fai ha tō‘onga mo‘ui ‘oku hoa mo ho‘omou kau he kakai kuo fili ‘e he ‘Otuá."
        },
        {
          "number": "2",
          "text": "Mou anga faka-tōkilalo ma‘u pē mo anga-vaivai. Mou fekātaki‘aki mo fe‘ofa‘aki."
        },
        {
          "number": "3",
          "text": "Fai homou tūkuingatá ke uouangataha ma’u pē ‘i he Laumālié ‘aki ho‘omou nofo melino."
        },
        {
          "number": "4",
          "text": "Ko e ngaahi kupu kimoutolu ‘o e sino pē ‘e taha. Pea ‘oku taha pē ‘a e Laumālie ‘o e ‘Otuá, ‘o hangē pē ko e taha e ‘amanaki‘anga na‘e ‘oatu ma‘amoutolu ‘i hono fili kimoutolu ke mou hoko ko e kakai ‘a e ‘Otuá."
        },
        {
          "number": "5",
          "text": "‘Oku taha ‘a e ‘Eikí, pea taha mo e tuí, pea taha mo e papitaisó."
        },
        {
          "number": "6",
          "text": "‘Oku taha pē ‘a e ‘Otua ko e Tamai ‘a e kakai kotoa pē."
        },
        {
          "number": "7",
          "text": "Kuo fakakoloa‘i tāutaha kitautolu ‘e Kalaisi ‘aki ha me‘a‘ofa makehe,"
        },
        {
          "number": "8",
          "text": "‘o hangē ko e lau ‘a e Folofolá,"
        },
        {
          "number": "9",
          "text": "Ko e kupu ‘oku pehē “Na‘á ne ‘alu hake ki he feitu‘u mā‘olunga taupotú,” ‘oku ‘uhinga ia na‘e tomu‘a ‘alu hifo ‘a Kalaisi ki he taupotu taha ‘o lolofonuá."
        },
        {
          "number": "10",
          "text": "Pea ‘oku toe ‘uhinga ia ko e toko taha na‘e ‘alu hifo ki lolofonua taupotú, ko ia pē na‘e ‘alu hake ki Langi Taupotu koe‘uhí kae fonu ia ‘i he ‘univēsí kātoa."
        },
        {
          "number": "11",
          "text": "Ko Kalaisi pē na‘á ne toe “foaki me‘a‘ofa ma‘á e fa‘ahinga ‘o e tangatá.” He na‘e fili ‘e Kalaisi ha ni‘ihi ke ‘apōsitolo, mo e ni‘ihi ke palōfita, mo e ni‘ihi ke ngāue faka‘evangeliō, mo e ni‘ihi ke faifekau mo faiako."
        },
        {
          "number": "12",
          "text": "Pea ko ‘ene taumu‘á ke mateuteu e kakai ‘a e ‘Otuá ki he ngāue fakalotú, koe‘uhí kae langa hake ‘a e sino ‘o Kalaisí."
        },
        {
          "number": "13",
          "text": "‘E fai ai pē ‘a e langa ko iá kae‘oua kuo tau uouangataha kotoa ‘i he anga ‘o ‘etau tui ki he ‘Alo ‘o e ‘Otuá, pea mo ‘etau ‘ilo ki aí."
        },
        {
          "number": "14",
          "text": "‘E ‘ikai te tau kei anga fakatamaikivale ai. ‘E ‘ikai te tau kei tēkina noa ai mo pāpāea he ngaahi peau mo e tu‘oni matangi ‘o e kau malanga loi ‘oku nau fakahee‘i e kakaí ‘aki ‘enau ngaahi ‘uhinga kākaá."
        },
        {
          "number": "15",
          "text": "Ka te tau tutupu ai pē he fakaangatatau kia Kalaisi, ‘aki ‘etau malanga‘aki e mo‘oní mo e loto-‘ofa. Ko Kalaisi e ‘ulu ‘o e sinó."
        },
        {
          "number": "16",
          "text": "Pea ‘oku pukepuke ‘e Kalaisi ‘a e sinó kātoa ke ma‘uma‘uluta, mo ne ‘ai ke feongoongoi hono ngaahi kupú, koe‘uhí kae tupu fakautuutu ‘a e sinó kotoa ‘i he ‘ofá."
        },
        {
          "number": "17",
          "text": "Ko ia ai, ‘oku ou tapou atu ‘i hoku tu‘unga ko e kaungāmuimui ki he ‘Eikí, ke tuku ā ho‘omou mo‘ui fakavalevale ‘o hangē ha kakai ta‘e lotu"
        },
        {
          "number": "18",
          "text": "mo ‘atamai fakapo‘ulí. ‘Oku ‘ikai ha ‘inasi ‘o e kakai peheé he mo‘ui ‘oku foaki ‘e he ‘Otuá, he ko e kakai kinautolu ‘oku fakapo‘uli ‘aupito mo ta‘e fie auná."
        },
        {
          "number": "19",
          "text": "Kuo mole ‘aupito meiate kinautolu ‘a e ongo‘i maá. Kuo nau tuku ange ‘enau mo‘uí ke fa‘iteliha ai ‘a e ngaahi fa‘ahinga kovi mo e fakalielia kehekehe."
        },
        {
          "number": "20-21",
          "text": "Na‘e ‘ikai ke malanga‘i atu ‘a Kalaisi koe’uhi ke mou fai pehē ai. Ko Kalaisí, ko e mo‘oní ia. Ko ia na‘e malanga‘i atú. Pea na‘e mahino kiate kimoutolu ‘a e malanga ko iá."
        },
        {
          "number": "22",
          "text": "Na‘e malanga‘i atu ‘a Kalaisi kiate kimoutolú, ka mou hu‘i homou anga mu‘á. He ko hono iku‘angá ko e ‘auha."
        },
        {
          "number": "23",
          "text": "Tuku ke fakafo’ou ‘a e anga ho‘omou fakakaukaú."
        },
        {
          "number": "24",
          "text": "‘Ai ha anga ‘oku fo‘ou. Mou failelei ā mo mo‘ui ma‘a. He na‘e ngaohi kimoutolú ke mou haohaoa, ‘o hangē ko e haohaoa ‘a e ‘Otuá."
        },
        {
          "number": "25",
          "text": "Tuku ā ho‘omou fa‘a loi mo kākaá! Lea‘aki mau pē ‘a e mo‘oní. He ko e ngaahi kupu kotoa kitautolu he sino ‘o Kalaisí."
        },
        {
          "number": "26",
          "text": "Ka ‘iloangé kuó ke ‘ita, pea vakai na‘á ke fai angahala ai. Pea ‘oua ‘e ‘ita ai pē ke po‘uli e ‘ahó."
        },
        {
          "number": "27",
          "text": "‘Oua ‘e tuku ange ha faingamālie ‘o e tēvoló."
        },
        {
          "number": "28",
          "text": "Kapau ko ha kaiha‘a koe he kuo hilí, peá ke tuku ho‘o kaiha‘á kae fai ha ngāue ‘oku ‘aonga. Pea te ke lava ‘o tokoni‘i ha taha kehe ‘oku masiva."
        },
        {
          "number": "29",
          "text": "Tuku ‘aupito ho‘omou talanoa koví. Talanoa ki ha ngaahi me‘a ‘oku hoa mo taau, kae ‘aonga ho‘omou talanoá ki he kakaí."
        },
        {
          "number": "30",
          "text": "Vakai na‘a mou fakamamahi‘i e Laumālie Mā‘oni‘oni ‘o e ‘Otuá. He na‘e ‘oatu e Laumālié ko e fakamo‘oni ki ho‘omou hoko ko e kakai ‘a e ‘Otuá. Ko e fakamo‘oni ia ki he pau ke hoko mai e ‘aho ‘e fakatau‘atāina‘i ai kimoutolu ‘e he ‘Otuá."
        },
        {
          "number": "31",
          "text": "‘Oua ‘e toe loto-mamahi, pe ‘ingo, pe ‘ita ki ha taha. Tuku ā ‘a e tau‘aki kaila mo talatukí,"
        },
        {
          "number": "32",
          "text": "ka mou tau‘aki loto-lelei mo loto-‘ofa. Pea mou fefakamolemole‘aki, ‘o hangē pē ko e fakamolemole‘i kimoutolu ‘e he ‘Otuá koe‘uhí ko Kalaisí."
        }
      ],
      "5": [
        {
          "number": "1",
          "text": "Mou fa‘ifa‘itaki mu‘a ki he ‘Otuá, he ko ‘ene fānau ‘ofa‘anga kimoutolu."
        },
        {
          "number": "2",
          "text": "Tuku ke taki ho‘omou mo‘uí ‘aki e ‘ofá, ‘o hangē pē ko e ‘ofa‘i kitautolu ‘e Kalaisi, ‘o ne foaki ai ‘ene mo‘uí ma‘atautolu ko e feilaulau namu-kakala ki he ‘Otuá."
        },
        {
          "number": "3",
          "text": "Ko e kakai kimoutolu ‘a e ‘Otuá. Pea ‘oku taau ke ‘oua na‘a faifai ange kuo lau‘i kimoutolu ‘i ha‘amou fe‘auaki, pe tō‘onga ta‘e fe‘unga, pe mānumanu."
        },
        {
          "number": "4",
          "text": "‘Oua na‘a hā meiate kimoutolu ha fa‘ahinga talanoa ‘oku ta‘e taau, pe ta‘e faka‘apa‘apa, pe fakavalevale. Mou talanoa pē he hounga kiate kimoutolu e ‘ofa ‘a e ‘Otuá."
        },
        {
          "number": "5",
          "text": "He ko e fe‘auakí, mo e nofo koví, mo e mānumanú, ko e tauhi tamapuá ia. Pea ‘oku ou fakapapau‘i atu, ko e kakai kotoa ‘oku nau fai peheé, he‘ikai te nau ma‘u ‘inasi he pule‘anga ‘o Kalaisi mo e ‘Otuá."
        },
        {
          "number": "6",
          "text": "Vakai na‘a lohiaki‘i kimoutolu ‘e ha taha ‘aki ha ngaahi ‘uhinga fakamuna. Ko e talangata‘a ia ki he ‘Otuá. Pea ‘e he ‘Otuá ‘a e kakai kotoa pē ‘oku nau fai peheé."
        },
        {
          "number": "7",
          "text": "‘Oua te mou fetu‘utaki mo e kakai peheé."
        },
        {
          "number": "8",
          "text": "‘I he kuo hilí, na‘a mou hangē ha kakai ‘oku nofo he fakapo‘ulí. Kae talu ho‘omou hoko ko e kakai ‘a e ‘Eikí mo ho‘omou nofo he māmá. ‘Ai ke ngali ko e kakai kimoutolu ‘o e māmá."
        },
        {
          "number": "9",
          "text": "He ‘oku tupu mei he māmá ‘a e me‘a kotoa ‘oku ma‘a, mo totonu, mo mo‘oni."
        },
        {
          "number": "10",
          "text": "Fekumi ki he me‘a kotoa ‘oku hoa mo e finangalo ‘o e ‘Otuá."
        },
        {
          "number": "11",
          "text": "‘Oua te mou kau he ngaahi feohi‘anga fakapo‘uli ‘a e kakaí. Ka mou fakamahino kiate kinautolu ‘a e kovi ‘enau me‘a ‘oku faí."
        },
        {
          "number": "12",
          "text": "Na‘a mo e talanoa ki he ngaahi me‘a ‘oku nau fai he liló, ‘oku fakamā."
        },
        {
          "number": "13",
          "text": "Ka ‘e hā mahino ‘i he māmá e anga ‘o e ngaahi me‘a ko iá."
        },
        {
          "number": "14",
          "text": "‘Oku mo‘oni pē e lau ‘a e Folofolá,"
        },
        {
          "number": "15",
          "text": "‘Ai homou ‘ulungāangá ke ngali ko e kakai fakapotopoto, ‘o ‘ikai ko e kakai fakavalevale."
        },
        {
          "number": "16",
          "text": "Ngāue‘aonga‘aki ‘a e ‘aho kotoa ‘o ho‘omou mo‘uí. He ko e kuonga kovi eni."
        },
        {
          "number": "17",
          "text": "‘Oua te mou fakavalevale, kae ‘ai ke mou ‘ilo e finangalo ‘o e ‘Otuá."
        },
        {
          "number": "18",
          "text": "‘Oua te mou konā he inu uainé. He ko e mo‘ui fakausousá ia. Kae tuku ke fakafonu kimoutolu ‘aki e Laumālié."
        },
        {
          "number": "19",
          "text": "Pea ka fai ha‘amou fakafeohi, pea mou hiva himi mo e saame, mo hiva fakalaumālie ki he ‘Eikí mo e loto fiefia."
        },
        {
          "number": "20",
          "text": "Fakafeta‘i he me‘a kotoa pē ki he ‘Otuá ko e Tamai ‘i he huafa ‘o hotau ‘Eiki ko Sīsū Kalaisí."
        },
        {
          "number": "21",
          "text": "Ke mou fetukulolo‘aki koe‘uhí ko ho‘omou ‘apasia kia Kalaisí."
        },
        {
          "number": "22",
          "text": "Ngaahi uaifi, mou tukulolo ki homou ngaahi husepānití, ‘o hangē pē ko ho‘omou tukulolo ki he ‘Eikí."
        },
        {
          "number": "23",
          "text": "He ko e husepānití, ko e ‘ulu ia ‘o e uaifí, ‘o hangē pē ko e hoko ‘a Kalaisi ko e ‘ulu mo e Fakamo‘ui ‘o e siasí, ‘a ia ko hono sinó ia."
        },
        {
          "number": "24",
          "text": "Tukulolo kakato ‘a e ngaahi uaifí ki honau ngaahi husepānití, ‘o hangē pē ko e tukulolo ‘a e siasí kia Kalaisí."
        },
        {
          "number": "25",
          "text": "Ngaahi husepāniti, mou ‘ofa‘i homou ngaahi uaifí, ‘o hangē pē ko e ‘ofa‘i ‘e Kalaisi ‘a e siasí. He na‘e foaki ‘e Kalaisi ‘ene mo‘uí ma‘á e siasí,"
        },
        {
          "number": "26",
          "text": "‘o ne fakatāpui ia ‘aki ‘ene folofola. Ko e hili ia ‘ene fufulu e siasí ‘aki ‘a e vai,"
        },
        {
          "number": "27",
          "text": "ka ne ma‘u ha siasi lāngilangi‘ia ‘oku ma‘a mo mā‘oni‘oni, pea ‘ikai hano mele pe ‘ila."
        },
        {
          "number": "28",
          "text": "Pea ‘oku hoa mo e husepānití ke ne ‘ofa‘i hono uaifí, ‘o hangē pē ko ‘ene ‘ofa‘i ‘e ia iá. Ko e ‘ofa ‘a ha tangata ‘i hono uaifí, ko ‘ene ‘ofa ai pē ia ‘iate iá."
        },
        {
          "number": "29",
          "text": "‘Oku ‘ikai ha taha ‘iate kitautolu ‘e fehi‘a ‘i hono sino ‘o‘oná. Ka ‘oku tau tokanga‘i mo tauhi, ‘o hangē pē ko e tokanga‘i mo tauhi ‘e Kalaisi ‘a e siasí."
        },
        {
          "number": "30",
          "text": "He ko e ngaahi kupu kitautolu he sino ‘o e Kalaisí."
        },
        {
          "number": "31",
          "text": "Hangē ko e lau ‘a e Folofolá, “Ka tuku ange ‘e ha tangata ‘ene tamaí mo ‘ene fa‘eé ke mali, pea ‘oku hoko leva ‘a e tangatá mo e fefiné ko e kakano pē ‘e taha.”"
        },
        {
          "number": "32",
          "text": "Ko e mo‘oni loloto eni. Pea ‘oku ou faka‘uhinga‘i ‘e au kia Kalaisi mo e siasí."
        },
        {
          "number": "33",
          "text": "Ka ‘oku toe ‘uhinga pē kiate kimoutolu. He kuo pau ke ‘ofa ‘a e husepānití ‘i hono uaifí, ‘o hangē pē ko ‘ene ‘ofa ‘iate iá. Pea ke toka‘i ‘e he uaifí ‘a hono husepānití."
        }
      ],
      "6": [
        {
          "number": "1",
          "text": "Fānau, mou talangofua ki ho‘omou mātu‘á. He ko homou fatongia ia ‘i he ‘Eikí."
        },
        {
          "number": "2",
          "text": "“Faka‘apa‘apa ki ho‘o tamaí mo ho‘o fa‘eé,"
        },
        {
          "number": "3",
          "text": "ka ke tu‘umālie mo mo‘ui fuoloa he fonuá.” Ko e ‘uluaki fekau ia ‘oku ‘i ai mo hano tala‘ofa."
        },
        {
          "number": "4",
          "text": "Ngaahi tamai, ‘oua te mou fa‘a tafulu‘i ho‘omou fānaú. Ka mou ‘ohake kinautolu ‘aki ‘a e akonaki mo e tataki faka-Kalisitiané."
        },
        {
          "number": "5",
          "text": "Kau pōpula, mou talangofua ki he fa‘ahinga ‘oku ‘anautolu kimoutolu ‘i māmaní. Faka‘apa‘apa‘i mo‘oni kinautolu, pea fai tōtōivi ‘enau ngāué, ‘o hangē ko ho‘omou fai e ngāue ‘a Kalaisí."
        },
        {
          "number": "6",
          "text": "‘Oua ‘e fai fakafatongia, pe fakamamata, kae fai fakamātoato ke mahino ko e kau pōpula ‘a Kalaisi kimoutolu."
        },
        {
          "number": "7",
          "text": "Fai loto-tō ‘a e ngāue ‘a homou kau pulé, ‘o hangē ko ho‘omou fai ia ‘a e ngāue ‘a e ‘Eikí, kae ‘ikai ko e ngāue ‘a e tangata."
        },
        {
          "number": "8",
          "text": "Manatu‘i, ‘e fakapale‘i ‘e he ‘Eikí ‘a e toko taha kotoa pē, ‘o tatau pē pe ko ha toko taha pōpula, pe ko ha toko taha tau‘atāina."
        },
        {
          "number": "9",
          "text": "Kau ma‘u pōpula, mou fai pehē pē ki ho‘omou kau pōpulá. Pea ‘oua ‘e fakamanamana‘i kinautolu. Manatu‘i, ‘oku toko taha pē honau Pulé pea mo homou Pulé, pea ko e Pule ia ‘oku ‘i hēvaní. Pea ‘oku ‘ikai ke filifilimānako ia."
        },
        {
          "number": "10",
          "text": "Ko e faka‘osí, ‘ai ke mou ma‘u ivi mei he ‘Eikí pea mo hono māfimafí."
        },
        {
          "number": "11",
          "text": "Tui kakato ‘a e teunga tau kuo ‘oatu ‘e he ‘Otuá, kae lava ke mou matatali e ngaahi feinga kākā ‘a e tēvoló."
        },
        {
          "number": "12",
          "text": "He ‘oku ‘ikai ko ‘etau tau eni mo ha kakai, ka ko ‘etau tau mo ha ngaahi mafai, mo ha ngaahi ivi fakatu‘utāmaki ‘oku ‘ikai ke hā mai, mo e ngaahi mālohi, mo e ngaahi kongakau laumālie kovi ‘o e kuonga fakapo‘uli ko eni."
        },
        {
          "number": "13",
          "text": "Fei mo tui kakato ‘a e teunga tau kuo ‘oatu ‘e he ‘Otuá. Pea ka hoko mai ‘a e ‘aho ‘o e koví, pea te mou lava ‘o teke‘i e ngaahi ‘oho ‘a e filí. Pea ka ‘osi ‘a e taú, ‘oku mou kei tu‘u pē."
        },
        {
          "number": "14",
          "text": "Mou mateuteu ma‘u pē. ‘Ai e mo‘oní ke hangē ha no‘o ki homou kongalotó. Tuku ke malu‘i kimoutolu ‘aki ‘a e faitotonu ‘a e ‘Otuá, ko homou teunga taú ia."
        },
        {
          "number": "15",
          "text": "‘Ai ho‘omou fie malanga‘aki ‘a e ongoongo lelei ‘o e fakamelinó ko e sū ki homou va‘é."
        },
        {
          "number": "16",
          "text": "Mou pale‘i ‘aki ‘a e ngaahi ngahau vela ‘a e Toko Taha Koví ho‘omou tuí, ko homou pāletu‘á ia."
        },
        {
          "number": "17",
          "text": "Tuku e fai fakamo‘ui ‘a e ‘Otuá ke hoko ko homou tatā-taú. Pea mou mahafu ‘aki e heletā ‘o e Laumālié, ‘a ia ko e folofola ‘a e ‘Otuá."
        },
        {
          "number": "18",
          "text": "Mou lotu ta‘e tuku. Pea hūfia mo e kakai kehé. Fai ma‘u pē ho‘omou ngaahi lotú ‘aki e ivi ‘o e Laumālié."
        },
        {
          "number": "19",
          "text": "Lotu mai ma‘áku, ke fakalea au ‘e he ‘Otuá ke u malanga‘i ta‘e ufi ‘a e ngaahi fakalilolilo ‘o e ongoongo leleí."
        },
        {
          "number": "20",
          "text": "Ko e ngāue ia na‘e fekau ke u faí. Pea ko ia ‘oku ou nofo pilīsone ai ko ení. Lotu mai ma‘áku, ka u lava ‘o fai e malanga ta‘e ufi ‘oku totonu ke u faí."
        },
        {
          "number": "21-22",
          "text": "‘Oku ou loto ke mou ‘ilo ‘a e anga ‘o ‘eku nofó. Ko hono ‘uhinga ia na‘á ku fekau ai ‘a Tikiko ke ‘alu atú. He ko hoku kaume‘a fafale ia. Ko e tama faimālohi he ngāue ‘a e ‘Eikí. Te ne talanoa atu e anga ‘emau nofó, mo fakalotolahi‘i kimoutolu."
        },
        {
          "number": "23",
          "text": "‘Ofa ke ‘oatu ma‘á e kāinga lotu kotoa pē ‘a e nonga, mo e ‘ofa, mo e tui, ‘e he Tamaí mo e ‘Eiki ko Sīsū Kalaisí."
        },
        {
          "number": "24",
          "text": "‘Ofa ke tāpuaki‘i ‘e he ‘Otuá ‘a kimoutolu kotoa ‘oku fai ta‘e tūkua ho‘omou ‘ofa ‘i hotau ‘Eiki ko Sīsū Kalaisí."
        }
      ]
    }
  },
  "PHP": {
    "name": "Filipai",
    "chapters": {
      "1": [
        {
          "number": "1",
          "text": "Si‘i kāinga lotu Filipai,"
        },
        {
          "number": "2",
          "text": "Tauange ke mou ‘inasi he ‘ofa lī‘oa mo e tāpuaki ‘a e ‘Otuá ko ‘etau Tamai mo e ‘Eiki ko Sīsū Kalaisí."
        },
        {
          "number": "3",
          "text": "Ko ‘eku manatu ma‘u pē kiate kimoutolú, peá u fakafeta‘i ai ki hoku ‘Otuá."
        },
        {
          "number": "4",
          "text": "Pea ko ‘eku hūfia ma‘u pē kimoutolú, peá u fiefia"
        },
        {
          "number": "5",
          "text": "koe‘uhí ko e anga ho‘omou kau fakataha mo au ‘i hono fakamafola ‘o e ongoongo leleí, mei he fuofua ‘aho na‘a mou fanongo ai ‘o a‘u mai ki he ‘ahó ni."
        },
        {
          "number": "6",
          "text": "Ko e toko taha na‘á ne kamata ‘a e ngāue lelei ko iá ‘iate kimoutolú, ‘oku ou tui pau te ne fai ai pē kae‘oua kuó ne fakakakató ‘i he ‘aho ‘e liuaki mai ai ‘a Kalaisi Sīsuú."
        },
        {
          "number": "7",
          "text": "‘Oku taau pē ke u ongo‘i pehē he ko ‘eku fānau pele kimoutolu. Kuo tuku mai ‘e he ‘Otuá ke u taukave‘i mo malanga‘i e ongoongo leleí ‘i he‘eku nofo pilīsone ko ení. Pea kuo mou kau kotoa pē hono tokoni‘i au ‘i he‘eku fai e fatongia ko iá."
        },
        {
          "number": "8",
          "text": "‘Oku ‘afio‘i ‘e he ‘Otuá ‘a e vivili pehē ‘eku tokanga atu kiate kimoutolú ‘aki ‘a e ‘ofa ‘a Kalaisí."
        },
        {
          "number": "9",
          "text": "‘Oku ou hūfia ma‘u pē kimoutolu ke tupu fakautuutu ho‘omou ‘ofá, mo ho‘omou ‘iló, mo ho‘omou fakapotopotó."
        },
        {
          "number": "10",
          "text": "He ‘e toki tonu ai ho‘omou fonongá, pea haohaoa mo ta‘e mele ho‘omou mo‘uí ‘i he ‘aho ‘e liuaki mai ai ‘a Kalaisí."
        },
        {
          "number": "11",
          "text": "‘E toki femo‘uekina ai ho‘omou mo‘uí ‘i ha ngaahi ngāue ‘aonga. Pea ‘e fakalāngilangi‘i mo fakafeta‘ia ai ‘a e ‘Otuá."
        },
        {
          "number": "12",
          "text": "‘Oku ou loto, kāinga, ke mahino eni kiate kimoutolu, ko e ngaahi me‘a kuo hoko kiate aú, ‘oku kau lelei ia ki hono fakamafola ‘o e ongoongo leleí."
        },
        {
          "number": "13",
          "text": "He ‘oku ‘ikai ke puli he kau sōtia Lomá mo hono toé, ko e ‘uhinga ‘o ‘eku nofo pilīsone ko ení ko ‘eku fai e ngāue ‘a Kalaisí."
        },
        {
          "number": "14",
          "text": "Pea kuo loto-lahi mo loto-to‘a ai ‘a e kaungālotu meimei hono kotoa ‘i hení ‘i he‘enau malanga‘i ‘a e ongoongo leleí."
        },
        {
          "number": "15",
          "text": "Mo‘oni pē ‘oku malanga‘i ‘a Kalaisi ‘e he ni‘ihi ko e fakalotokovi mo e fakavahavaha‘a. Ka ‘oku ‘i ai e ni‘ihi ia ‘oku nau malanga‘i loto-ma‘a pē."
        },
        {
          "number": "16",
          "text": "Ko e fa‘ahinga ia ‘oku ‘ofa mo‘oni ‘ia Kalaisí. Pea ‘oku mahino kiate kinautolu ko ‘eku ‘i hení ke taukave‘i ‘a e ongoongo lelei ‘o kau kiate iá."
        },
        {
          "number": "17",
          "text": "‘Oku ‘ikai ke ‘ofa mo‘oni ‘ia Kalaisi ‘a e kau fakalotokovi mo fakavahavaha‘á. Ko ‘enau taumu‘á pē ke fakamamahi‘i au ‘i he‘eku nofo pilīsone ko ení."
        },
        {
          "number": "18",
          "text": "Ka ‘oku ou tatau‘ia ai pē au pe ‘oku malanga‘i fakamamata pē ‘a Kalaisi, pe fakamātoato. Kehe pē ke malanga‘i ‘a Kalaisi. Ko ia pē ‘oku fiefia ai hoku loto ‘o‘okú."
        },
        {
          "number": "19",
          "text": "Pea he‘ikai tuku ‘eku fiefiá. He ‘oku ou fakapapau‘i ‘e fakahaofi au ‘i ho‘omou fa‘a hūfia aú pea mo e tokoni mai ‘a e laumālie ‘o Sīsū Kalaisí."
        },
        {
          "number": "20",
          "text": "Ko ‘eku faka‘amú, mo ‘eku ‘amanakí, ke ‘oua pē te u lī‘aki hoku fatongia ‘oku faí. ‘Oku ou loto ke fakalāngilangi‘i loto-to‘a ‘a Kalaisi, ‘o tatau ai pē pe te u mate pe mo‘ui ai."
        },
        {
          "number": "21",
          "text": "He ka u ka mo‘ui atu, te u mo‘ui ai pē ma‘a Kalaisi. Pea ka u ka mate, ko e toe lahi ange ai pē ia hoku fakakoloá."
        },
        {
          "number": "22",
          "text": "Hei‘ilo pe ko e fē te u fili ki aí. Te u ala mo‘ui atu ‘o fai ha ngāue ‘aonga."
        },
        {
          "number": "23",
          "text": "Ka ‘oku fefūsiaki hoku lotó. ‘Oku ou fie ‘alu ‘o nofo fakataha mo Kalaisi. He ‘e sai ange ‘ānoa ia kiate au."
        },
        {
          "number": "24-25",
          "text": "Ka ‘oku mahino kiate au te u kei ‘aonga atu pē kiate kimoutolu. Pea ‘oku ou tui ai te u fie mo‘ui atu pē, hei‘ilo te u lava ‘o tokoni‘i kimoutolu ke tupu fakautuutu, mo fiefia ai pē, ho‘omou mo‘ui fakalaumālié."
        },
        {
          "number": "26",
          "text": "Pea ka toki lava ha‘aku toe ‘a‘ahi atu, pea ‘e toe liuliunga ho‘omou fakalāngilangi‘i ‘a Kalaisi koe‘uhí ko au!"
        },
        {
          "number": "27",
          "text": "Ka ko e me‘a tēpuú, ke hoa ho‘omou mo‘uí mo e ongoongo lelei ‘o kau kia Kalaisí. Pea ‘e tatau ai pē pe te u toe ‘a‘ahi atu pe ‘ikai, ‘e kei ongoongo mai ai pē ho‘omou kei fetohotohoi mo kaungāngāue fakataha, mo kaungā fakakukafi ke tui mai ha ni‘ihi ki he ongoongo leleí."
        },
        {
          "number": "28",
          "text": "Ko ho‘omou fehangahangai ma‘u pē mo homou ngaahi filí pea mou loto-to‘a. He ‘e hoko ia ko ha fakamo‘oni kiate kinautolu ‘o e pau ke nau ‘auha ka mou ikuna, koe‘uhi ko e māfimafi ‘o e ‘Otuá."
        },
        {
          "number": "29",
          "text": "He na‘e ‘ikai ngata pē i hono fakakoloa‘aki kimoutolu ‘e he ‘Otuá ‘a e faingamālie ke mou tui kia Kalaisí, ka na‘á ne toe ‘oatu mo homou faingamālie ke kātaki‘i ha ngaahi mamahi ma‘ána."
        },
        {
          "number": "30",
          "text": "Na‘a mou ‘osi mamata tonu ‘iate au ‘oku ou fepaki mo ha ngaahi faingata‘a. Pea kuo mou fanongo he ngaahi faingata‘a ‘oku ou lolotonga mo‘ua aí. Pea kuo pau eni ke mou mo‘ua mo kimoutolu ‘i ha ngaahi faingata‘a pehē."
        }
      ],
      "2": [
        {
          "number": "1",
          "text": "Kuo tāpuaki‘i lahi kimoutolu. Kuo fakaivia kimoutolu ‘e Kalaisi. Kuo nonga ho‘omou mo‘uí koe‘uhí ko ‘ene ‘ofá. Kuo mou uouongataha ‘i he Laumālié."
        },
        {
          "number": "2",
          "text": "Pea mou ‘ofa mai ā ‘o fakakakato ‘eku fiefiá ‘aki ha‘amou taha he fakakaukaú, ‘ofá, lotó, mo e laumālié."
        },
        {
          "number": "3",
          "text": "‘Oua te mou mo‘ui sio kita, pe sio lāngilangi. Ka mou anga-fakatōkilalo ma‘u pē. Pea hapai ma‘u pē ‘a e kakai kehé."
        },
        {
          "number": "4",
          "text": "Tokanga ma‘u pē ki he‘enau ngaahi fie ma‘ú, ‘o ‘ikai ko e ngaahi fie ma‘u pē ‘amoutolú."
        },
        {
          "number": "5",
          "text": "‘Ai ke mou loto-taha mo Kalaisi Sīsū,"
        },
        {
          "number": "6",
          "text": "ka na‘e ‘ikai te ne holi ke nofo he‘ene tatau mo e ‘Otuá."
        },
        {
          "number": "7",
          "text": "‘Io, na‘á ne tuku ange ‘ene me‘a kotoa pē,"
        },
        {
          "number": "8",
          "text": "‘I he‘ene hoko leva ‘o tangatá,"
        },
        {
          "number": "9",
          "text": "Pea kuo mātu‘aki hakeaki‘i ai ia ‘e he ‘Otuá,"
        },
        {
          "number": "10",
          "text": "Pea ko e huafa ko iá"
        },
        {
          "number": "11",
          "text": "Pea ‘e toki fakamo‘oni‘i ai ‘e he kakai kotoa pē"
        },
        {
          "number": "12",
          "text": "Ko ia ai, kāinga, mou ‘ai mu‘a ke laka ange ho‘omou tali angi mai ‘i he‘etau fepulingaki ko ‘ení ‘i ho‘omou tali angi mai ‘i he‘eku kei nofo ‘i hená. ‘Oua na‘a tuku ho‘omou ngāue malohi ki homou fakamo‘uí. Pea fai he loto-‘apasia mo tailiili."
        },
        {
          "number": "13",
          "text": "He ‘oku ‘ikai ke tuku e ngāue atu ‘a e ‘Otuá ‘i hono tokoni’i kimoutolu ke vekeveke fai hono finangaló."
        },
        {
          "number": "14",
          "text": "‘Oua ‘e fai ngulungulu mo feke‘ike‘i homou ngaahi fatongiá."
        },
        {
          "number": "15",
          "text": "Ka mou nofo ko e fānau ongoongo lelei mo haohaoa ‘a e ‘Otuá ‘i he lotolotonga ‘o e to‘utangata kākā mo mousa‘a ko ‘ení. Feinga ke ulo atu ho‘omou mo‘uí kiate kinautolu, ‘o hangē ko ha ngaahi māmá."
        },
        {
          "number": "16",
          "text": "Pea pīkitai he folofola fakamo‘uí. Pea te u toki polepole ‘iate kimoutolu ‘i he ‘aho ‘e liuaki mai ai ‘a Kalaisí. He ‘e mahino ai na‘e ‘ikai ko ha fakaongosia noa ‘eku tō kakava mo ‘eku tafi pupuha na‘e fai koe‘uhí ko kimoutolú."
        },
        {
          "number": "17",
          "text": "‘Oku tatau ho‘omou tuí mo ho‘omou ngāué mo ha feilaulau ‘oku hapai ma‘á e ‘Eikí. Pea ka faifai ange kuo lilingi hoku totó ‘i he funga ‘o ho‘omou feilaulau ko iá, te u kei kaungālotofiefia mo kimoutolu."
        },
        {
          "number": "18",
          "text": "Pea ‘oku totonu ke mou kaungālotofiefia ai pē foki mo au."
        },
        {
          "number": "19",
          "text": "‘Oku ‘i ai ‘eku faka‘amu ke fekau ‘a Tīmote ke ‘alu atu he vavé ni mai, ‘o kapau ‘e finangalo lelei ki ai ‘a e ‘Eiki ko Sīsuú. Pea ‘ofa ke ne foki mai mo ha ongoongo kiate kimoutolu te u fiefia ai."
        },
        {
          "number": "20",
          "text": "‘Oku ‘ikai ha toe taha heni ‘e tokanga kiate kimoutolu ‘o laka hake ‘ia Tīmote."
        },
        {
          "number": "21",
          "text": "‘Oku tokanga hono toé kiate kinautolu pē, ‘o ‘ikai ko e ngaahi me‘a ‘oku tokanga ki ai ‘a Sīsū Kalaisí."
        },
        {
          "number": "22",
          "text": "Ka kuo mahino kiate kimoutolu ‘a e mahu‘inga ‘o Tīmoté. Ko ‘ema ngāue fakataha ‘i hono fakamafola ‘o e ongoongo leleí, ‘oku hangē pē ko e tokoni ha foha ki he‘ene tamaí."
        },
        {
          "number": "23",
          "text": "Ko ‘eku faka‘amú ke mahino mai pē ‘a e me‘a ‘e hoko kiate aú, peá u fekau leva ke ‘alu atu."
        },
        {
          "number": "24",
          "text": "Pea ‘oku ou falala ki he ‘Eikí ‘e vavé ni pē ‘ene tuku ke u ‘alu atu mo au."
        },
        {
          "number": "25",
          "text": "‘Oku ou tui ‘oku totonu ke fakafoki atu kiate kimoutolu si‘oku kaume‘a ko ‘Epafalotaitó. Ko e kaungāfononga foki ia mo Kalaisi. Ko e kaungāngāue ‘o‘oku. Pea ko e toe sōtia ‘a e ‘Eikí, ‘o hangē pē ko aú. Na‘a mou fekau foki ke ne ha‘u ‘o tauhi au."
        },
        {
          "number": "26",
          "text": "Ka ‘okú ne fu‘u fie foki atu. Pea ‘oku toe hoha‘a hono lotó koe‘uhí ko ho‘omou fanongo na‘e puké."
        },
        {
          "number": "27",
          "text": "Ko hono mo‘oní, na‘e puke lahi, ‘o meimei mate. Ka na‘e manava‘ofa ki ai ‘a e ‘Eikí. Pea ko ‘ene manava‘ofa ai pē foki ia kiate au. He kapau na‘e mate ‘a ‘Epafalotaito, na‘e fu‘u hulu fau ‘eku mamahí."
        },
        {
          "number": "28",
          "text": "Pea ‘i he‘ene peheé, kuo toe ‘āsili ai ‘eku fie fakafoki atu iá. He ‘e fakafiefia kiate kimoutolu ho‘omou toe fe‘iloakí. Pea he‘ikai te u toe hoha‘a au ki ai."
        },
        {
          "number": "29",
          "text": "‘Ofa mai ‘o talitali lelei ia. Pea hapai ma‘u pē ‘a e kau ngāue peheé."
        },
        {
          "number": "30",
          "text": "Na‘á ne mei mate he‘ene fai e ngāue ‘a Kalaisí, koe‘uhí ko ‘ene ta‘e tokanga ki he‘ene mo‘uí he‘ene tokoni‘i au he ‘ū fatongia na‘e ‘ikai te mou lava ‘o fakakakato maí."
        }
      ],
      "3": [
        {
          "number": "1",
          "text": "Ko hono faka‘osí, kāinga, mou fiefia ‘i he ‘Eikí. ‘Oku ‘ikai ko e fakaongosia kiate au ‘eku toe tohi atu he ‘ū me‘a na‘á ku ‘osi tohi atu aí. Ko hono mo‘oní, ‘e kau lelei ia kiate kimoutolu."
        },
        {
          "number": "2",
          "text": "Tokanga‘i e kau anga‘i kulī ko ená, ‘a e fa‘ahinga ‘oku nau holi ke kamu kimoutolú."
        },
        {
          "number": "3",
          "text": "‘Oku ‘ikai ko kinautolu ‘a e kau kamu mo‘oní, ka ko kitautolu ‘oku tau lotu ki he ‘Otuá ‘i he ivi ‘o hono Laumālié, mo tau pōlepole pē ‘ia Sīsū Kalaisí. ‘Oku ‘ikai te tau fakafalala kitautolu ki ha ngaahi ouau fakatu‘asino."
        },
        {
          "number": "4",
          "text": "Ka neongo ia, ka u ka pehē ke u fakafalala ki ha ngaahi ouau fakatu‘asino, te u mo‘oni pē au ia. Pea kapau ‘oku toe ‘i ai mo ha taha ‘okú ne lau ‘oku ‘i ai e me‘a ke ne fakafalala ai ki ha ngaahi me‘a fakatu‘asino, ‘e ‘ikai pē ke kākākunga ia kiate au."
        },
        {
          "number": "5",
          "text": "He na‘e kamu au ‘oku ou kei ‘aho valu pē. Pea ko e ‘Isileli au he matakali Penisimaní. Ko e tupu‘i Hepelū mo‘oni au. Pea ka lau ki he mamahi‘i e Lao, na‘á ku kau au he fa‘ahi ‘a e kau Fālesí."
        },
        {
          "number": "6",
          "text": "Peá u a‘u ai pē ‘o fakatanga‘i e siasí koe‘uhí ko ‘eku fu‘u fie fai mālohi he lotu faka-Siú. Na‘á ku fai ‘e au e me‘a kotoa pē ‘oku tu‘utu‘uni he Lao ke hoa ai ‘ete mo‘uí mo e finangalo ‘o e ‘Otuá."
        },
        {
          "number": "7",
          "text": "Ka ko e ngaahi me‘a kotoa na‘á ku mahu‘inga‘ia aí, kuó u lau kinautolu ko e fakamasiva ki he‘eku mo‘uí, koe‘uhí ko Kalaisi."
        },
        {
          "number": "8",
          "text": "‘Oku ‘ikai pē ha me‘a ia ‘e kākākunga ki he‘eku a‘usia ‘a Kalaisi Sīsū ko hoku ‘Eikí. Kuó u to‘o ‘eku falalá mei he me‘a kehe kotoa pē, ‘o lau ia ko e veve. Ko e me‘a ‘oku ou fie ma‘u ‘e aú, ke u a‘usia ‘a Kalaisi"
        },
        {
          "number": "9",
          "text": "mo fakapapau‘i ‘eku kau ‘iate iá. Na‘e ‘ikai pē ke lava ke tali au ‘e he ‘Otuá ‘i he‘eku kei mo‘ui‘aki ‘a e Laó. Na‘e tu‘unga pē hono tali au ‘e he ‘Otuá ko ‘eku tui kia Kalaisí ‘ata‘atā."
        },
        {
          "number": "10",
          "text": "Ko e me‘a pē ‘oku ou fie ma‘ú, ke u a‘usia ‘a Kalaisi pea mo e ivi na‘e fokotu‘u ai ia mei he maté ‘o ne mo‘uí. Ko hoku lotó, ke u a‘usia ‘a e ngaahi fa‘ahinga faingata‘a na‘á ne faingata‘a‘ia aí, pea mo e mate‘anga na‘á ne mate aí,"
        },
        {
          "number": "11",
          "text": "hei‘ilo te u toe tu‘u mo au mei he maté ‘o mo‘ui."
        },
        {
          "number": "12",
          "text": "‘Oku ‘ikai te u pehē ‘e au kuó u ‘osi a‘u ki he taumu‘a ko iá. ‘Oku ‘ikai te u pehē ‘oku ou haohaoa. Ka ‘oku ou tutui mo vilitaki atu pē, hei‘ilo te u a‘u ki ai."
        },
        {
          "number": "13",
          "text": "Kāinga, ‘oku ‘ikai te u pehē kuó u ‘osi ma’u ia. Ka ‘oku ou fakangalonagalo‘i e ngaahi me‘a kuo mahili atú, mo kakapa atu ki he ngaahi me‘a kuo tuku mai mei mu‘á."
        },
        {
          "number": "14",
          "text": "‘Oku ou tutui atu ki he tepí, ka u ma‘u e palé. Ko e pale ko iá, ko e ui mai ia ke te hū ā ki Hēvani. Pea ‘oku foaki ‘e he ‘Otuá ‘a e pale ko iá koe‘uhí ko e me‘a kuo fai ‘e Kalaisi Sīsuú."
        },
        {
          "number": "15",
          "text": "‘Ofa ke pehē ‘a e fakakaukau ‘a kitautolu kotoa ‘oku matu‘otu‘a fakalaumālié. Pea ko koe ‘oku ‘ikai ke pehē ho‘o fakakaukaú, ‘e toki fakamahino atu mo ia ‘e he ‘Otuá kiate koe."
        },
        {
          "number": "16",
          "text": "Kehe pē ke tau pipiki he ngaahi me‘a kuo tau ‘osi a‘usiá."
        },
        {
          "number": "17",
          "text": "Kāinga, mou fa‘ifa‘itaki kiate au. Mou ako meiate kinautolu kotoa pē ‘oku nau muimui he ngaahi sīpinga mo‘ui na‘a mau faí."
        },
        {
          "number": "18",
          "text": "Kuo tu‘o lahi ‘eku fa‘a fakatokanga atu kiate kimoutolu, ‘oku ‘i ai e tokolahi kuo nau hangē ko ha kau fakafili kia Kalaisí ‘i he anga ‘o ‘enau tō‘onga mo‘uí. Pea ‘oku ou toe fakatokanga atu pē heni, mo e tangi lo‘i matá."
        },
        {
          "number": "19",
          "text": "Ko e fa‘ahinga ia ‘oku hu‘u ki heli ‘enau mo‘uí, he ‘oku nau ‘otua ‘aki pē honau keté. ‘Oku nau futa‘aki ‘enau ngaahi tō‘onga mo‘ui fakamaá. Ko e ngaahi me‘a fakamāmani pē ‘oku nau tokanga ki aí."
        },
        {
          "number": "20",
          "text": "Ka ko e kakai kitautolu ‘o hēvani. Pea ‘oku tau lolotonga talitali fiefia ki he liuaki mai mei hēvani ‘a hotau Fakamo‘uí, ‘a e ‘Eiki ko Sīsū Kalaisi."
        },
        {
          "number": "21",
          "text": "He ‘okú ne ma‘u mafai ki he me‘a kotoa pē. Pea te ne hanga ‘o liliu hotau sino mate ngofua ko ení ke hangē ia ko hono sino fakahēvaní ‘o’ona."
        }
      ],
      "4": [
        {
          "number": "1",
          "text": "Kāinga, ‘oku ou ‘ofa lahi atu kiate kimoutolu. Pea ‘oku ou mate he fie fe‘iloaki mo kimoutolú. Mou ‘ofa ‘o tu‘u ma‘u ‘i he ‘Eikí. He ko kimoutolú, ko e pōlepole‘anga mo e fiefia‘anga ‘eku mo‘uí."
        },
        {
          "number": "2",
          "text": "‘E ‘Iuotia mo Siniteke, mo ‘ofa mu‘a ‘o loto-taha. He ‘okú mo kau he kakai ‘a e ‘Eikí."
        },
        {
          "number": "3",
          "text": "Mo koe foki, hoku hoa ngāué, ‘oku ou kole atu ke ke tokoni‘i ‘a e ongo fefine ko ená. He na‘á na kaungāngāue fakataha mo au mo Kelemeni mo hono toé ‘i hono fakamafola e ongoongo leleí. Kuo ‘osi tohi kātoa honau hingoá he tohi ‘o e mo‘uí."
        },
        {
          "number": "4",
          "text": "Fiefia ma‘u pē homou lotó koe‘uhí ko e ‘Eikí! Ka u toe ‘ai atu, Fiefia ma‘u pē homou lotó."
        },
        {
          "number": "5",
          "text": "Kātaki‘i ma‘u pē ‘a e ngaahi anga ‘o e kakai kehé. Kuo vavé ni ‘a e liuaki mai ‘a e ‘Eikí."
        },
        {
          "number": "6",
          "text": "‘Oua te mou loto-mo‘ua ki ha me‘a. Hūfia ho‘omou me‘a kotoa pē. Fai loto-hounga mo loto-fakafeta‘i ho‘omou ngaahi kole ki he ‘Otuá."
        },
        {
          "number": "7",
          "text": "Kuo mou kau he kakai ‘a Kalaisi Sīsuú. Pea ‘e tāpuaki‘i kimoutolu ‘aki ‘a e nonga. Ko e nonga ia ‘oku ‘ikai ha taha te ne lava ‘o tatae. Pea ‘e toka ma‘u ‘a e nonga ko iá ‘i homou ‘atamaí mo homou lotó."
        },
        {
          "number": "8",
          "text": "Ko hono faka‘osí, kāinga, hanga ma‘u pē ho’omou fakakaukaú ki ha ngaahi me‘a ‘oku mo‘oni, ki ha ngaahi me‘a ‘oku ma‘a, mo faka’ei’eiki, mo mā‘oni‘oni, mo faka’ofo‘ofa, mo taau. ‘Ilonga ha ngaahi me’a ‘oku ‘aonga mo’oni; ‘Ilonga ha ngaahi me’a ‘oku taau mo e fakamālō ‘a e kakai mou tokangá ki he ngaahi me‘a ko iá."
        },
        {
          "number": "9",
          "text": "Kuo mahino lelei kiate kimoutolu ‘a e ngaahi fakahinohino na‘á ku fai atú. Pea pehē pē ki he ngaahi me‘a kehe na‘á ku lea‘akí, mo e tō‘onga mo‘ui na‘á ku faí. Mou muimui ai. Pea ‘e kau leva mo kimoutolu ‘a e ‘Otuá. Ko e ‘Otua fai fakanonga ia."
        },
        {
          "number": "10",
          "text": "‘Oku hounga ‘aupito ki he‘eku mo‘uí ‘a e faifai pea mou toe tokanga mai kiate aú. Ko hono mo‘oní, na‘a mou tokanga mai. Ka na‘e ‘ikai hamou faingamālie ke fakahaa‘i mai."
        },
        {
          "number": "11",
          "text": "‘Oku ‘ikai ko ‘eku hanu eni koe‘uhi ko ha’aku masiva. He kuó u ‘osi lava ‘o fiemālie ‘i ha me‘a pē ‘oku ou ma‘u."
        },
        {
          "number": "12",
          "text": "Kuó u ‘osi a‘usia ‘e au e tu‘umālié mo e tu‘utāmakí. Pea kuó u ‘osi lava‘i ‘a e fa‘ahinga nofo kehekehe; ‘Oku ou maheni he mākoná mo e fiekaiá. ‘Oku ou maheni he ma‘u me‘á mo e fusimo‘omó."
        },
        {
          "number": "13",
          "text": "‘Oku fakaivia au ‘e Kalaisi ke u lava ‘o fehangahangai mo ha fa‘ahinga me‘a pē."
        },
        {
          "number": "14",
          "text": "Ka ‘oku ou fakamālō atu ki ho‘omou fie tokoni‘i au ‘i he ngaahi faingata‘a lalahi na‘e hoko kiate aú."
        },
        {
          "number": "15",
          "text": "‘Oku mou kei manatu‘i lelei foki, kāinga Filipai, ‘a e anga ‘o ‘eku kamata fakamafola ‘a e ongoongo leleí ‘i Masitōniá. Na‘á ku hiki mei Masitōniá, ko kimoutolu pē ‘a e siasi na‘e kei fie fetokoni‘aki mo aú."
        },
        {
          "number": "16",
          "text": "Pea a‘u ki he‘eku nofo ‘i Tesalonaiká, na‘e ‘ikai ke tu‘o taha pē ho‘omou tokoni‘i aú."
        },
        {
          "number": "17",
          "text": "‘Oku ‘ikai ko ‘eku feinga eni ke ma‘u ha me‘a meiate kimoutolu. ‘Oku ou faka‘amú ke mou a‘usia ‘a e ngaahi tāpuaki ‘okú te ma‘u mai he‘ete foaki atú."
        },
        {
          "number": "18",
          "text": "Kuo ‘osi fetongi mai ‘eku ngaahi foaki ‘a‘akú. Pea kuo ‘omi mo e tupú. Kuó u faingamālie ‘aupito he ngaahi me‘a‘ofa na‘a mou fekau ‘a ‘Epafalotaito ke ha‘u mo iá. Ko e ngaahi ‘ofa ia ‘oku hange ha feilaulau namu-kakalá. ‘Oku hoa ia mo e finangalo ‘o e ‘Otuá."
        },
        {
          "number": "19",
          "text": "Tauange mo e ‘Otuá ke ne tāpuni atu ho‘omou ngaahi fe‘amokakí mei he mahutafea ‘o Kalaisi Sīsuú."
        },
        {
          "number": "20",
          "text": "Fakafeta‘i ki he ‘Otuá ko ‘etau Tamai ke ta‘e ngata pea ta‘e ngata."
        },
        {
          "number": "21",
          "text": "‘Ofa atu ki he fa‘ahinga kotoa kuo kau he kakai ‘a e ‘Otuá koe‘uhí ko Kalaisi Sīsuú."
        },
        {
          "number": "22",
          "text": "‘Oku ‘ofa atu kiate kimoutolu ‘a e kakai kotoa ‘a e ‘Eiki ko Sīsū Kalaisí, pea tautautefito kiate kinautolu he loto‘ā ‘o Sisá."
        },
        {
          "number": "23",
          "text": "Tauange ke mou ‘inasi ai pē he ‘alo‘ofa ‘a e ‘Eiki ko Sīsū Kalaisí."
        }
      ]
    }
  },
  "COL": {
    "name": "Kolose",
    "chapters": {
      "1": [
        {
          "number": "1-2",
          "text": "Si‘i kāinga lotu Kolose,"
        },
        {
          "number": "3",
          "text": "Ko ‘ema hūfia ma‘u pē kimoutolú peá ma fakafeta‘i ma‘u pē ki he ‘Otua ko e Tamai ‘a hotau ‘Eiki ko Sīsū Kalaisí."
        },
        {
          "number": "4",
          "text": "He kuó ma fanongo talanoa he anga ho‘omou tui kia Kalaisi Sīsuú, mo ho‘omou ngaahi ‘ofa ‘oku fai ma‘á e kakai kotoa ‘a e ‘Otuá."
        },
        {
          "number": "5",
          "text": "Ko e ‘uhinga foki ‘oku lava ai ke pehē ho‘omou mo‘uí, ko ho‘omou ‘ilo‘i kuo ‘osi tokonaki ma‘amoutolu ‘i hēvani ‘a e me‘a ‘oku mou fakatu‘amelie ki aí. Ko e fakatu‘amelie ia na‘a mou fanongo ai ‘i he ‘aho na‘a mou ‘uluaki tui ai ki he Ongoongo Leleí."
        },
        {
          "number": "6",
          "text": "‘Oku kei mafola atu ‘a e Ongoongo Leleí ‘i māmani, pea ‘oku ola lahi, ‘o hangē pē ko ‘ene mafola mo ola lahi ‘iate kimoutolu, ‘o talu pē ia mei he ‘aho na‘a mou ‘uluaki fanongo ai he ‘ofa tu‘unga‘a ‘a e ‘Otuá."
        },
        {
          "number": "7",
          "text": "‘i hono talaki atu ‘e si‘oma kaume‘a ko ‘Epafasí. Ko homa kaungātamaio‘eiki ia he ngāue ‘a Kalaisí. Pea ko e tōtōivi lahi kuó ne fai ma‘amoutolú."
        },
        {
          "number": "8",
          "text": "Ko ‘Epafasi pē na‘á ne fakamatala mai kiate kimaua ‘a e fu‘u ‘ofa kuo fakafonu‘aki kimoutolu ‘e he Laumālie ‘o e ‘Otuá."
        },
        {
          "number": "9",
          "text": "Pea talu ‘ema fanongo aí mo ‘ema hūfia ma‘u pē kimoutolu. ‘Okú ma kole ki he ‘Otuá ke ne fakahā atu ‘a e me‘a kotoa ‘okú ne finangalo ke mou faí, mo ‘oatu ‘a e poto mo e maama kotoa pē ‘oku ala faka‘inasi ‘aki kimoutolu ‘e hono Laumālié."
        },
        {
          "number": "10",
          "text": "‘E hoa ai ho‘omou mo‘uí mo e finangalo ‘o e ‘Eikí. Te mou fai ai ha ngaahi ngāue ‘e fakatupu hōifua kiate ia. Pea ‘e tupu fakautuutu ai ho‘omou maheni mo iá."
        },
        {
          "number": "11",
          "text": "‘Ofa ke fakaivia kimoutolu ‘aki hono māfimafí, koe‘uhí ke mou fa‘a kātaki mo loto-fiefia ‘i ha me‘a pē ‘e hoko kiate kimoutolu."
        },
        {
          "number": "12",
          "text": "‘Oku ou kole ke mou fakafeta‘i ki he ‘Otuá koe‘uhí ko ‘ene tuku ke mou ma‘u ‘inasi he me‘a na‘á ne tala‘ofa‘aki mai ma‘a hono kakaí, ‘a e kakai ‘oku nofo he māmá."
        },
        {
          "number": "13",
          "text": "He na‘e fakahaofi kitautolu ‘e he ‘Otuá mei he mafai e fakapo‘uli ‘o fakahū ki he pule‘anga ‘o hono ‘Alo Pelé,"
        },
        {
          "number": "14",
          "text": "pea kuo tau ma’u ai ‘a e huhu’i, ‘i hono fakamolemole ‘o ‘etau ngaahi angahalá."
        },
        {
          "number": "15",
          "text": "Ko Kalaisí, ko e ‘ata totonu ia"
        },
        {
          "number": "16",
          "text": "He ko e fakatupu ‘o e me‘a kotoa pē,"
        },
        {
          "number": "17",
          "text": "Na‘e te‘eki ai ke fakatupu e me‘a kotoa peé,"
        },
        {
          "number": "18",
          "text": "Ko e ‘ulu ia ‘o hono sinó,"
        },
        {
          "number": "19",
          "text": "Ne afeitaulalo ‘a e ‘Otuá tonu"
        },
        {
          "number": "20",
          "text": "Ko hono finangalo ki hono ‘Aló,"
        },
        {
          "number": "21",
          "text": "Na‘a mou mama‘o mei he ‘Otuá ‘i mu‘a. Ko hono ngaahi fili kimoutolu koe‘uhi ko e kovi ho‘omou tō‘onga mo‘uí, mo ho‘omou ngaahi fakakaukaú."
        },
        {
          "number": "22",
          "text": "Ka na‘e hoko mai hono ‘Aló ko e tangata, peá ne pekia, ‘o mou vālelei ai mo ia. Pea kuó ne finangalo lelei eni ke lau kimoutolu ko e kakai kuo ‘osi mā‘oni‘oni mo haohaoa mo ta‘e mele ‘i he‘ene vakaí."
        },
        {
          "number": "23",
          "text": "Ka kuo pau foki ke kei aka loloto mo tu‘u ma‘u ai pē ho‘omou tuí, ‘o ‘oua ‘e uesia ‘a e fakatu‘amelie na‘a mou a‘usia ‘i hono talaki atu ‘a e Ongoongo Leleí. Ko e Ongoongo Lelei ia na‘e talaki ki he kakai kotoa pē ‘i māmani. Ko e Ongoongo Lelei ia na‘e fili ai au ke u fai fatongiá, ‘a au Paula."
        },
        {
          "number": "24",
          "text": "Pea ‘oku fakafiefia pē kiate au ‘eku faingata‘a‘ia ko eni ma‘amoutolú. He ko ‘eku fakaa‘u ia ‘a e kātaki mamahi ‘a Kalaisi ma‘a hono sino ko e siasí."
        },
        {
          "number": "25",
          "text": "He na‘e finangalo ‘a e ‘Otuá ke u fai fatongia ma‘a hono siasí, ka u talaki kakato atu ‘ene Ongoongo Leleí."
        },
        {
          "number": "26",
          "text": "Na‘e laui kuonga mo hono fufū e ongoongo ko iá mei he kakai kotoa pē. Ka ko eni kuo fakahaa‘i ki he kakai ‘a e ‘Otuá."
        },
        {
          "number": "27",
          "text": "He ko e finangalo ‘o e ‘Otuá kiate kimoutolu ‘a e kakai mulí, ke mou a‘usia ‘a e mo‘oni loloto mo fakaofo ko ia na‘e fufuú. Pea ko eni ia ‘a e mo‘oni loloto mo fakaofo ko iá, ko e fā‘ofale ‘a Kalaisi ‘i homou lotó. Pea ko ia pē ‘oku tu‘unga ai ho‘omou ‘amanaki ‘inasi he lāngilangi ‘o e ‘Otuá."
        },
        {
          "number": "28",
          "text": "Pea ‘okú ma talaki leva ‘a Kalaisi ki he kakai kotoa pē, peá ma tūkuingata ‘aki ‘a e ‘osi‘osingamālie ‘o e me‘i poto mo e taukei ‘oku ‘iate kimauá ke fakatokanga ange kiate kinautolu mo ako‘i, koe‘uhí ke tupu ‘o matu‘otu‘a ‘i he mo‘ui fakalaumālié ‘a e kau muimui kotoa kia Kalaisi."
        },
        {
          "number": "29",
          "text": "‘Oku ou tōtōivi he ngāue ko iá ‘aki ‘a e fu‘u ivi ‘oku ‘omi ma‘áku ‘e Kalaisí."
        }
      ],
      "2": [
        {
          "number": "1",
          "text": "‘Oku ou loto ke mahino kiate kimoutolu ‘eku fekuki ‘oku fai ma‘amoutolu mo e kāinga lotu Leotisiá, pea mo kinautolu kotoa foki kuo te‘eki ke mau mahení."
        },
        {
          "number": "2",
          "text": "Ko ‘eku fekuki ko iá, koe’uhi ke fakalototo‘a‘i ai kinautolu pea toe fetohotohoi ange ‘enau fe‘ofá’akí. He ‘e toki lava ai ke fakakakato ‘enau ‘ilopaú, ‘a ē ‘oku fou mai he mahinó. Te nau toki a‘usia ai ‘a e mo‘oni fufū ‘a e ‘Otuá, ko Kalaisi."
        },
        {
          "number": "3",
          "text": "He kuo fufuu‘i ‘ia Kalaisi ‘a e koloa kotoa pē ‘o e potó mo e ‘iló."
        },
        {
          "number": "4",
          "text": "Ko e ‘uhinga ‘o ‘eku lau peheé, ke ‘oua ‘e takihee‘i kimoutolu ‘e ha kau ngutu-mālie."
        },
        {
          "number": "5",
          "text": "He neongo ‘oku ‘ikai te u ‘i hena tonu, ka ‘oku ou manatu atu ma‘u pē kiate kimoutolu. Pea ‘oku fiefia hoku lotó ‘i he mahino mai ‘oku maau ho‘omou nofó pea mālohi ho‘omou tui kia Kalaisí."
        },
        {
          "number": "6",
          "text": "Ko ena kuo mou ‘osi tali ‘a Kalaisi Sīsū ke hoko ko homou ‘Eiki. Mou muimui ai pē kiate ia."
        },
        {
          "number": "7",
          "text": "Tuku ke aka loloto ho‘omou mo‘uí ‘ia Kalisi. Tuku ke ne hoko ko e makatu‘unga ho‘omou mo‘uí. ‘Ai ho‘omou tuí ke pau, ‘o hangē pē ko homou ako‘i na‘e faí. Pea mou fakafeta‘i ma‘u pē ki he ‘Otuá."
        },
        {
          "number": "8",
          "text": "Vakai na‘a takihee‘i kimoutolu ‘aki ha ngaahi ‘uhinga nge‘esi. ‘E ngali mālie nai kiate kimoutolu ha ngaahi ‘uhinga pehē. Ka ko e ngaahi ‘uhinga fakaetangata pē ia ‘oku fa‘u ‘o fakatatau ki he ngaahi mafai ‘oku pule ‘i māmani mo e vavaá, ‘o ‘ikai ko Kalaisi."
        },
        {
          "number": "9",
          "text": "He ‘oku fā‘ofale kakato ‘a e ‘Otuá ‘ia Kalaisi."
        },
        {
          "number": "10",
          "text": "Pea kuo mou hoko ki he mo‘ui kakató, he ko e kakai kimoutolu ‘a Kalaisi. Pea ‘oku mahulu hake ‘a Kalaisi ‘i he ivi mo e mafai kotoa pē."
        },
        {
          "number": "11",
          "text": "Kuo ‘osi to‘o ange foki ‘e Kalaisi ‘a e ngaahi holí mo e havalá mei homou lotó, ‘o hangē pē ko hono to‘o ange e kakano ‘o e sinó ‘i he kamú."
        },
        {
          "number": "12",
          "text": "Pea ko ho‘omou papitaisó, ko homou tanu fakataha ia mo Kalaisi, mo homou toe fokotu‘u hake foki ke mou mo‘uí, koe‘uhi ko ho‘omou tui ki he māfimafi ‘o e ‘Otuá, ‘a ē na‘á ne fokotu‘u hake ‘a Kalaisi ke mo‘uí."
        },
        {
          "number": "13",
          "text": "Ko e kakai kimoutolu na‘e mate, he ko e kakai kimoutolu na‘e angahala. Pea na‘e ‘ikai ko e kakai kimoutolu ‘a e ‘Otuá. Ka na‘e ‘ai ‘e he ‘Otuá ke tau mo‘ui fakataha pē mo Kalaisi, ‘aki ‘ene fakamolemole‘i ‘etau ngaahi angahalá."
        },
        {
          "number": "14",
          "text": "He ko hotau tohi mo‘ua ‘i he‘etau talangata‘a ki he Lao ‘a Mōsesé, kuo fakapekia ‘e he ‘Otuá. Na‘á ne ‘ave ia ‘o tukifa‘o ki he kolosí."
        },
        {
          "number": "15",
          "text": "Na‘e ikuna ‘e Kalaisi he kolosí ‘a e mafai mo e pule kotoa pē. Na‘á ne ‘ai ai ke sio atu ‘a māmani kātoa ‘oku taki pōpula atu kinautolu, kae ma‘alali ia."
        },
        {
          "number": "16",
          "text": "Vakai na‘a taputapui atu ‘e ha taha ho‘omou kaí, pe ko ho‘omou inú. Vakai na‘a fekau ‘e ha taha ke mou kātoanga Māhina Fo‘ou, pe toe kātoanga hā, pe tauhi Sāpate."
        },
        {
          "number": "17",
          "text": "He ko e ngaahi ‘ata pē ia ‘o e me‘a na‘e ‘amanaki ke hoko maí. Ko hono kānokató ko Kalaisi ia."
        },
        {
          "number": "18",
          "text": "Vakai na‘a fakata‘e‘aonga‘i ho‘omou tuí ‘e ha ni‘ihi ‘oku nau ngali anga-fakatōkilalo, mo ngali anga-vaivai, pea ‘oku nau lotu ki he kau ‘āngeló. Ko e fa‘ahinga ia ‘oku nau futa‘aki ‘enau ngaahi visone, tokua. Ka ko e launoa lahi ia. He ko ‘enau fakakaukaú ‘oku kei fonu he holí mo e havala fakaekakanó."
        },
        {
          "number": "19",
          "text": "‘Oku ‘ikai ko ha kakai kinautolu ‘oku kei pipiki ‘ia Kalaisi, ‘i he ‘ulu ‘o e sinó kotoa. Ko Kalaisi pē ‘oku ma‘u ivi ai e sinó, pea fema‘uma‘utaki ai hono ngaahi hokotangá, mo hono ngaahi uouá, ‘i he tupu hake ‘a e sinó ‘o fakatatau ki he finangalo ‘o e ‘Otuá."
        },
        {
          "number": "20",
          "text": "Na‘a mou mate fakataha pē mo Kalaisi. Pea ‘oku ‘ikai leva ke mou kei mo‘ulaloa ki he ngaahi mafai ‘oku pule ‘i māmani mo e vavaá. Ka ko e hā ‘oku mou kei hangē ai ko ha kakai ‘o e maama ko ení? Ko e hā ‘oku mou kei fakaongo ai pē ki he ‘ū tu‘utu‘uni peheni,"
        },
        {
          "number": "21",
          "text": "“Tapu ē,” pea “Tapu ho‘o kai ē!” pea “Tapu e ala ki hē!”"
        },
        {
          "number": "22",
          "text": "Ko e taputapui ia ‘o ha ngaahi me‘a ‘oku ‘osi pē hono ngāue‘akí pea ta‘e ‘aonga leva. Ko e ‘ū tapu ia na‘e toki fa‘u pē ‘e he kakai, ‘o ‘ikai ko e ‘Otuá."
        },
        {
          "number": "23",
          "text": "‘Oku ngali poto nai ho‘omou fakaongo ki he fa‘ahinga taputapui peheé? He ‘oku sio mai ai e kakaí ‘oku ngali hulu atu ‘ete ‘ofa he ‘Otuá, mo ‘ete pule‘i kitá. Ka ‘oku ‘ikai ke momo‘i lava‘i ai e ngaahi holi ‘a hotau kakanó."
        }
      ],
      "3": [
        {
          "number": "1",
          "text": "Ko eni kuo ‘osi kaungāfokotu‘u hake kimoutolu mo Kalaisi ke mou mo‘ui. Pea mou loto‘aki ā mu‘a ‘a e ngaahi me‘a ‘i langí, ‘i he potu ‘oku nofo taloni ai ‘a Kalaisi he tafa‘aki to‘omata‘u ‘o e ‘Otuá."
        },
        {
          "number": "2",
          "text": "‘Ai ke tāfataha ho‘omou fakakaukaú ki he ngaahi me‘a ‘i aí, ‘o ‘ikai ko e ngaahi me‘a ‘oku ‘i māmaní."
        },
        {
          "number": "3",
          "text": "He na‘a mou mate kimoutolu, pea ko ho’omou mo‘uí kuo fufuu‘i fakataha mo Kalaisi ‘i he ‘Otuá."
        },
        {
          "number": "4",
          "text": "He ko homou mo‘uí, ko Kalaisi. Pea ka toe hoko mai ia, te mou kaungāhoko mai mo ia, mo kaungālāngilangi‘ia mo ia."
        },
        {
          "number": "5",
          "text": "Ko ia, mou tāmate‘i leva ‘a e ngaahi holi ‘a homou kakanó, ‘a e fe‘auakí, mo e tō‘onga ta‘e tāú, ‘a e holi-koví mo e havalá, pea mo e mānumanú. He ko e mānumanú, ko e tauhi tamapua ia."
        },
        {
          "number": "6",
          "text": "‘Oku houhau ‘a e ‘Otuá he kakai ‘oku nau talangata‘a kiate ia ka nau fai me‘a peheé."
        },
        {
          "number": "7",
          "text": "Ko e ngaahi tō‘onga ia na‘a mou fai ‘i mu‘a ‘i ho‘omou kei nofo fakataha mo e kakai ‘oku nau mo‘ui‘aki ‘a e fa‘ahinga mo‘ui ko iá."
        },
        {
          "number": "8",
          "text": "Tuku ā ho‘omou fai me‘a peheé. Tuku ā ‘a e loto-‘itá, mo e loto-tāufehi‘á, mo e loto-fakafāsifasí, mo e fasitu‘ú, mo e talanoa koví."
        },
        {
          "number": "9-10",
          "text": "Tuku ā ‘a e loí. He kuo mou ‘osi lī‘aki homou anga motu‘á kae ‘ai homou anga fo‘oú. ‘Oku ‘alu pē e ‘ahó mo e vāofi ange homou angá mo e anga homou Fakatupú, pea ‘e fai atu pē ‘o mou ‘ilo‘i kakato ai ia."
        },
        {
          "number": "11",
          "text": "‘Oku tatau ai pē pe ko e Kalisi koe, pe ko e Siu, pea tatau ai pē pe na‘e kamu koe pe ‘ikai. ‘Oku tatau ai pē pe ko e pāpeliane koe, pe ko e kaivao, pe ko e pōpula, pe tau‘atāina. He ko Kalaisi pē ‘oku mahu‘ingá. Pea ‘okú ne fā‘ofale ‘i hotau lotó tāutaha."
        },
        {
          "number": "12",
          "text": "Ko e kakai kimoutolu ‘a e ‘Otuá. He na‘e ‘ofa mai ‘a e ‘Otuá kiate kimoutolu, peá ne fili kimoutolu. Pea ‘i he‘ene peheé, mou mo‘ui‘aki mu‘a ‘a e anga-manava‘ofa, mo e anga-lelei, mo e anga-vaivai mo fakatōkilalo, mo e fa‘a kātaki."
        },
        {
          "number": "13",
          "text": "Mou fekātaki‘aki, mo fefakamolemole‘aki ‘o ka hoko ha vātamaki ‘iate kimoutolu, ‘o hangē pē ko e fakamolemole‘i kimoutolu ‘e Kalaisí."
        },
        {
          "number": "14",
          "text": "Pea ko e me‘a tēpuú, ke mou mo‘ui‘aki e ‘ofá. He ko e ‘ofá ‘oku fetāiaki ai ‘a e me‘a kotoa pē."
        },
        {
          "number": "15",
          "text": "Tuku ke pule ‘i homou lotó ‘a e melino ‘oku foaki mai ‘e Kalaisí. He ko e melino ia na‘e ui kimoutolu ‘e he ‘Otuá ke mou hoko ai ‘o sino taha pē. Pea mou fakafeta‘i ma‘u pē."
        },
        {
          "number": "16",
          "text": "Tuku ke fonu mahuohua ‘i ho‘omou mo‘uí ‘a e ongoongo-lelei kia Kalaisí. Mou fena‘ina‘i‘aki mo fefakahinohino‘aki ki he ngata‘anga homou potó. Hiva mo loto-fakafeta‘i ki he ‘Otuá ‘aki ha ngaahi saame, mo e himi, mo e hiva fakalaumālie."
        },
        {
          "number": "17",
          "text": "Ko e hā pē ha‘amou lea pe fatongia ‘e fai, mou fai pē ke lāngilangi‘ia ai e ‘Eiki ko Sīsuú. Pea fai ai pē mo ha‘amou fakafeta‘i ‘iate ia ki he ‘Otua ko e Tamai."
        },
        {
          "number": "18",
          "text": "Ngaahi uaifi, mou fakaongoongo ki homou ngaahi husepānití. He ‘oku hoa ia mo e muimui kia Kalaisí."
        },
        {
          "number": "19",
          "text": "Ngaahi husepāniti, mou ‘ofa ‘i homou ngaahi uaifí. ‘Oua te mou fakapuhopuha‘a kiate kinautolu."
        },
        {
          "number": "20",
          "text": "Fānau, talangofua ki ho‘omou mātu‘á he me‘a kotoa pē. He ‘oku hoa ia mo e finangalo ‘o e ‘Otuá."
        },
        {
          "number": "21",
          "text": "Ngaahi tamai, ‘oua te mou fakatupu’ita ki ho‘omou fānaú, na‘a nau fo‘i ai."
        },
        {
          "number": "22",
          "text": "Kau pōpula, mou talangofua ma‘u pē ki homou kau pule ‘i māmaní. Fai ma‘u pē ho‘omou ngāué ke fakafiemālie kiate kinautolu. ‘Oua ‘e fakalai kiate kinautolu ‘o fai fakamamata pē, kae fai fakamātoato koe‘uhi ko ho‘omou ‘apasia ki he ‘Otuá."
        },
        {
          "number": "23",
          "text": "Ko e hā pē ha‘amou ngāue ‘e fai, tōtōivi ai. Pea lau ia ko ho‘omou fai fatongia ma‘á e ‘Eikí, ‘o ‘ikai ko e tangata."
        },
        {
          "number": "24",
          "text": "He ko hono mo‘oní, ko Kalaisi pē ‘oku mou fai fatongia ki aí. Pea kuo ‘osi mahino kiate kimoutolu ‘a e pau ke ne fakapale‘i kimoutolú."
        },
        {
          "number": "25",
          "text": "Ka ‘oku ‘ikai ke filifilimānako ‘a Kalaisi! He kuo pau ke ne tautea ‘a e kakai ‘oku faikoví, ‘o hangē ko ia ‘oku tuha mo kinautolú."
        }
      ],
      "4": [
        {
          "number": "1",
          "text": "Ko kimoutolu ‘oku ‘i ai ho‘omou kau pōpula, pule‘i ‘aki kinautolu ‘a e fai totonú mo e ta‘e filifilimānakó. Vakai na‘a ngalo ‘iate kimoutolu ‘oku ‘i ai homou pule ‘i langí."
        },
        {
          "number": "2",
          "text": "Mou lotu ma‘u pē, mo ‘ā‘ā. Pea fai ai pē mo e loto-fakafeta‘i."
        },
        {
          "number": "3",
          "text": "Hūfia mu‘a mo kimaua, ke tuku mai ‘e he ‘Otuá hama faingamālie ke talaki ‘a e mo‘oni fufū ko ia ko Kalaisí, ‘a ē ‘oku ou nofo pilīsone ai ko ení."
        },
        {
          "number": "4",
          "text": "Hūfia au ke u lava ‘o talaki ki he‘ene mahino tahá."
        },
        {
          "number": "5",
          "text": "Mou fakapotopoto ‘i he anga ho‘omou fetu‘utaki mo e kakai kuo te‘eki ke tuí. ‘Ai ke ‘aonga ma‘u pē ho‘omou feohi mo kinautolú."
        },
        {
          "number": "6",
          "text": "Fakalea ma‘u pē ho‘omou ngaahi malangá ke ongo faka‘apa‘apa kiate kinautolu, mo toe fakamānako foki. Teuteu lelei ho‘omou ngaahi malangá. Pea mou feinga ke poto hono tali ha fehu‘i ‘e fai atu."
        },
        {
          "number": "7",
          "text": "Ko Tikiko ena, ko e kaungāngāue falala‘anga mo kaungāfaifatongia he ngāue ‘a e ‘Eikí. Te ne ongoongo atu ‘eku me‘a kotoa pē ‘oku faí."
        },
        {
          "number": "8",
          "text": "Ko hono ‘uhinga pē ia na‘á ku fekau ai ke ne ‘alu atú, ke mou ‘ilo ‘a e anga ‘ema nofó, hei‘ilo ‘e fakalotolahi‘i ai kimoutolu."
        },
        {
          "number": "9",
          "text": "Na‘á ku fekau ke na ō atu mo ‘Onesema, ‘a e kaungāmuimui ‘ofeina mo falala‘anga mei hena pē. Te na ongoongo atu ‘a e me‘a kotoa pē ‘oku hoko ‘i hení."
        },
        {
          "number": "10",
          "text": "‘Oku ‘ofa atu ‘a ‘Alisitako ko hoku kaungānofo pilīsone, pea mo Ma‘ake, ‘a e tokoua ‘o Pānepasá. Na‘e ‘osi tu‘utu‘uni atu ke mou tali lelei ‘a Ma‘ake, ‘o kapau te ne ‘a‘ahi atu kiate kimoutolu."
        },
        {
          "number": "11",
          "text": "‘Oku ‘ofa atu mo Sīsū, ‘a ē ‘oku toe ui ko Siusitasá. Ko e toko tolu ko ení, ko kinautolu pē ‘a e kau Siu tui kia Kalaisi ‘oku kaungāngāue mo au ma‘á e Pule‘anga ‘o e ‘Otuá. Pea ‘oku nau tokoni lahi kiate au."
        },
        {
          "number": "12",
          "text": "‘Oku ‘ofa atu ‘a ‘Epafasi ‘amoutolú. Ko e tamaio‘eiki mo ia ‘a Kalaisi. Pea ‘okú ne hūfia tōtōaki ma‘u pē kimoutolu mo kole ke mou ‘ilo kakato ‘a e me‘a ‘oku finangalo ‘a e ‘Otuá ke mou faí, pea fai ke a‘u."
        },
        {
          "number": "13",
          "text": "Na‘á ku sio tonu he‘ene fa‘a ngāue ‘aufuatō ma‘amoutolu pea mo e kau muimui kia Kalaisi ‘i Leotisia mo Hailapolí."
        },
        {
          "number": "14",
          "text": "‘Oku ‘ofa atu mo e toketā ‘ofeina ko Luké, pea pehē pē mo Tīmasi."
        },
        {
          "number": "15",
          "text": "Tala hoku ‘ofa ki he kau muimui kia Kalaisi ‘i Leotisiá, pea tautautefito kia Nīmifa, mo e kāinga lotu ‘oku nau fa‘a feohi ‘i hono ‘apí."
        },
        {
          "number": "16",
          "text": "Ka hili leva hono lau e tohí ni ‘e ho‘omou kāinga lotú, pea mou fekau mu‘a ke toe lau ia ‘e he kāinga lotu Leotisiá. Pea mou lau ‘e kimoutolu mo e tohi na‘á ku fai kiate kinautolú."
        },
        {
          "number": "17",
          "text": "Pea fakamanatu ange kia ‘ākipo ke ne fai ‘a e ngāue na‘e fakafalala ange ki ai ‘e he ‘Eikí."
        },
        {
          "number": "18",
          "text": "Ko au, ko Paula, na‘á ku hiki eni ‘aki pē ‘eku tohinima ‘a‘akú."
        }
      ]
    }
  },
  "1TH": {
    "name": "1 Tesalonaika",
    "chapters": {
      "1": [
        {
          "number": "1",
          "text": "Si‘i kāinga lotu Tesalonaika,"
        },
        {
          "number": "2",
          "text": "‘Oku mau fakafeta‘i ma‘u ai pē ki he ‘Otuá koe‘uhí ko kimoutolu hono kotoa, pea mau hūfia kimoutolu ‘i he‘emau lotu kotoa pē."
        },
        {
          "number": "3",
          "text": "Pea ‘oku ‘ikai ke ngalo ‘iate kimautolu ho‘omou mo‘ui‘aki mo‘oni ho‘omou tuí, mo ho‘omou fai mālohi koe‘uhi ko ho‘omou ‘ofá, pea mo ho‘omou tui ta‘e toe veiveiua ki hotau ‘Eiki ko Sīsū Kalaisí."
        },
        {
          "number": "4",
          "text": "Kāinga, ‘oku mahino kiate kimautolu ‘oku ‘ofa ‘a e ‘Otuá ‘iate kimoutolu, pea kuó ne fili kimoutolu ma‘ána."
        },
        {
          "number": "5",
          "text": "He ko e Ongoongo Leleí na‘a mau malanga‘i atú, na‘e ‘ikai ke fai‘aki pē homau ngutú, ka na‘e toe fai‘aki ‘a e ivi ‘o e Laumālie Mā‘oni‘oní, pea mo ‘emau tui mo‘oni ki aí. Na‘e ‘ikai ke puli ‘iate kimoutolu ‘a e anga ‘o ‘emau tō‘onga mo‘ui ‘i he‘emau kei nofo mo kimoutolú. Na‘e ‘uhinga ‘emau tō‘onga mo‘ui ko iá ko homou langa hake."
        },
        {
          "number": "6",
          "text": "Na‘a mou fa‘ifa‘itaki ‘emau tō‘onga mo‘uí, mo e tō‘onga mo‘ui ‘a e ‘Eikí. Na‘a mou faingata‘a‘ia lahi ai, ka na‘a mou tali ‘a e Ongoongo Leleí ‘aki ‘a e fiefia ‘oku ha‘u mei he Laumālie Mā‘oni‘oní."
        },
        {
          "number": "7",
          "text": "Na‘a mou hoko ai ko e fa‘ifa‘itaki‘anga ma‘á e kāinga lotu kotoa ‘i Masitōniá na mo ‘Ākeiá."
        },
        {
          "number": "8",
          "text": "He na‘e ‘ikai ke ngata pē he mafola ‘a e Ongoongo Lelei ki he ‘Eikí ‘i Masitōniá na mo ‘Ākeia kātoa, ka na‘e toe mafola ‘i māmani kātoa ‘a e ongoongo ‘o kau ki ho‘omou tafoki ‘o tui ki he ‘Otuá. ‘E ‘ikai leva ha‘amau toe lau ‘amautolu."
        },
        {
          "number": "9",
          "text": "‘Oku lau taha pē ‘a e kakai kotoa ki ho‘omou tali kimautolu ‘i he‘emau ‘a‘ahi atú mo ho‘omou tafoki mei he lotu tamapuá ‘o tui ki he ‘Otua mo‘oni mo mo‘uí."
        },
        {
          "number": "10",
          "text": "‘Oku nau toe lau taha pē ki ho‘omou talitali ki he toe ha‘u mei langi ‘a hono ‘Aló, ‘a Sīsū. Na‘e fokotu‘u ia ‘e he ‘Otuá mei he maté pea te ne fakahaofi kitautolu mei he houhau ‘a e ‘Otuá ‘i he ‘aho fakamāú."
        }
      ],
      "2": [
        {
          "number": "1",
          "text": "Kāinga, ‘oku mou ‘ilo lelei pē na‘e ‘ikai ko ha fakaongosia noa ‘emau ‘a‘ahi atú."
        },
        {
          "number": "2",
          "text": "Pea ‘oku ou tui ‘oku ‘ikai ke ngalo ‘iate kimoutolu ‘a homau ngaohikovi‘i mo ta‘e toka‘i ‘i Filipai pea mau toki a‘u atu kiate kimoutolu ‘i Tesalonaiká na. Na‘e fakafe‘ātungia‘i lahi kimautolu, ka na‘e fakalotolahi‘i kimautolu ‘e he ‘Otuá ke mau malanga‘i kiate kimoutolu e ongoongo lelei ‘o e ‘Otuá."
        },
        {
          "number": "3",
          "text": "Na‘e ‘ikai ke tu‘unga ‘emau fakatafoki kimoutolú ‘i ha‘amau lohiaki‘i kimoutolu, pe ko ha‘amau kākā."
        },
        {
          "number": "4",
          "text": "He na‘e lau ‘e he ‘Otuá ‘oku mau fe‘unga mo ‘ene fakafalala mai ‘a e malanga‘i ‘o e ongoongo leleí. Ko ia ai, na‘e ‘ikai te mau malangá ke loto-lelei mai ‘a e kakaí, ka ke hōifua mai ‘a e ‘Otuá, ‘a ia ‘okú ne ‘afio‘i e loto ‘oku fai‘aki ‘emau ngāue kotoa pē."
        },
        {
          "number": "5",
          "text": "‘Oku mou ‘ilo‘i lelei ‘a e anga ‘o ‘emau ‘a‘ahi atú. Na‘e ‘ikai te mau fakahekeheke‘i kimoutolu. Pea ‘oku ‘afio‘i pē ‘e he ‘Otuá, ko ‘emau malanga kiate kimoutolú na‘e ‘ikai ke fufuu‘i ai ha‘amau sio-me‘a."
        },
        {
          "number": "6",
          "text": "Na‘e ‘ikai te mau kumi lāngilangi ‘i he‘emau nofo mo kimoutolú, pe ko ha toe kakai."
        },
        {
          "number": "7",
          "text": "Kapau na‘a mau pehē ke fakakavenga‘i ā kimoutolu, ‘e tonu pē ia. He ko e kau ‘apōsitolo kimautolu ‘a Kalaisi. Ka na‘a mau loto ke mau anga-vaivai ‘i he‘etau nofo mo kimoutolú, ‘o hangē ko e anga ‘o ha fa‘ē ki he‘ene fānaú."
        },
        {
          "number": "8",
          "text": "Na‘e ‘ikai ke ngata pē ‘i he‘emau tōtōivi hono malanga‘i atu ‘a e ongoongo leleí, ka na‘a mau toe loto fiemālie ke mole ‘emau mo‘uí koe‘uhí ko kimoutolu. He na‘a mau mahu‘inga‘ia ‘iate kimoutolu."
        },
        {
          "number": "9",
          "text": "‘Oku ‘ikai te u tui kuo ngalo ‘iate kimoutolu, kāinga, ‘emau fakaongosia na‘e faí, mo ‘emau tafi pupuhá! Na‘a mau ngāue ‘aho mo e pō ke ma‘u ha me‘a ke tauhi‘aki kimautolu, telia na‘a mou kavenga‘ia ‘iate kimautolu ‘i he ngaahi ‘aho na‘a mau malanga‘i ai hena ‘a e ongoongo leleí."
        },
        {
          "number": "10",
          "text": "Ko e kau fakamo‘oni kimoutolu, pea mo e ‘Otuá foki, ki he ma‘a, mo taau, mo haohaoa homau ‘ulungāanga na‘e fai kiate kimoutolu ‘a e kāinga lotú."
        },
        {
          "number": "11",
          "text": "‘Oku mou ‘ilo lelei ko ‘emau tō‘onga na‘e fai kiate kimoutolu tāutaha, na‘e hangē ko e tō‘onga ‘a ha tamai ki he‘ene fānaú."
        },
        {
          "number": "12",
          "text": "Na‘a mau fakalotolahi‘i ma‘u pē kimoutolu, mo fakanonga, mo na‘ina‘i, ke mou fai e fa‘ahinga mo‘ui ‘oku fakahōifua ki he ‘Otuá. He kuó ne ui kimoutolu ke ‘i ai hamou ‘inasi ‘i hono pule‘angá mo hono lāngilangí."
        },
        {
          "number": "13",
          "text": "‘Oku mau fakamālō ma‘u ai pē ki he ‘Otuá koe‘uhí ko ‘emau malanga‘i atu ‘a e ongoongo lelei ‘a e ‘Otuá pea mou fanongo ki ai ‘o talí. Ko e ongoongo ia mei he ‘Otuá. ‘Oku ‘ikai ko ha ongoongo mei ha tangata. Na‘a mou tali ia ko e ongoongo mei he ‘Otuá, pea ko eni kuo ngāue ia ‘i he mo‘ui ‘a kimoutolu kuo tafoki ‘o tui ki aí."
        },
        {
          "number": "14",
          "text": "Ko e me‘a kuo hoko kiate kimoutolú, kāinga, ko ia pē na‘e hoko ki he ngaahi siasi ‘o e ‘Otuá ‘i Siuteá, ki he kakai kuo muimui kia Kalaisi Sīsuú. Ko e ngaahi faingata‘a na‘a mou mo‘ua ai koe‘uhi ko e tāufehi‘a atu homou kakai tonú, ko ia pē na‘a nau mo‘ua ai koe‘uhi ko e tāufehi‘a kiate kinautolu ‘a e kakai Siú."
        },
        {
          "number": "15",
          "text": "Ko e kakai foki kinautolu na‘a nau tāmate‘i ‘a e ‘Eiki ko Sīsuú mo e kau palōfitá, pea nau toe fakatanga‘i mo kimautolu. ‘Oku ‘ikai ke tali ‘e he ‘Otuá, pe ko ha toe taha, ‘enau ngaahi me‘a ‘oku faí."
        },
        {
          "number": "16",
          "text": "Kuo nau a‘u ai pē eni ‘o feinga ke ta‘ofi ‘emau malanga‘i ki he kakai mulí ‘a e ongoongo lelei te nau ma‘u mo‘ui aí. Ko e toki a‘ua‘u ia ‘enau fai angahalá. Pea ko eni kuo houhau ‘a e ‘Otuá, pea kuo pau ke ne tautea kinautolu."
        },
        {
          "number": "17",
          "text": "Kāinga, na‘e felei ‘emau ‘a‘ahi atú. Ka na‘e ‘ikai ke tuku ai ‘emau tokanga kiate kimoutolú. Na‘a mau ‘ofa lahi atu, pea mau feinga ke ‘a‘ahi atu."
        },
        {
          "number": "18",
          "text": "Na‘e vivili ‘emau fie ‘a‘ahi kiate kimoutolú. Na‘e tu‘o ua pe tu‘o tolu ‘eku feinga ke ‘alu atu toko taha pē mo e felei ai pē ‘e Sētane hoku halá."
        },
        {
          "number": "19",
          "text": "Ko kimoutolu, foki, ‘oku tu‘unga ai ‘emau fakatu‘amelie mo fiefia ko ‘ení. Pea ko kimoutolu te mau fiefia ai ‘i he ‘aho ‘e toe hā‘ele mai ai ‘a hotau ‘Eiki ko Sīsuú."
        },
        {
          "number": "20",
          "text": "‘Io, ko homau pōlepole‘angá kimoutolu, mo homau fiefia‘angá."
        }
      ],
      "3": [
        {
          "number": "1",
          "text": "Pea faifai pea ‘osi ‘emau kātakí, pea mau pehē leva ke mau nofo ai pē ‘i ‘Ātenisi"
        },
        {
          "number": "2",
          "text": "kae fekau ‘a Tīmote ke ‘alu atu. Ko homau kaungāngāue ia he ngāue ‘a e ‘Otuá, pea ‘okú ne malanga‘i ‘a e ongoongo lelei ‘o Kalaisí. Na‘e ‘uhinga ‘emau fekau ke ‘alu atú, koe‘uhí ke ne tanumaki ho‘omou tuí mo fakalotolahi‘i kimoutolu."
        },
        {
          "number": "3",
          "text": "He na‘a mau faka‘amu ke ‘oua ‘e fakalotosi‘i kiate kimoutolu e ngaahi faingata‘a ko eni ‘oku mau fepaki mo iá."
        },
        {
          "number": "4",
          "text": "He na‘a mau ‘osi fakahā ia kiate kimoutolu ‘i he‘emau ‘a‘ahi atu ko eé. Pea na‘e hoko, ‘o hangē pē ko ia ‘oku mou ‘ilo‘í."
        },
        {
          "number": "5",
          "text": "Ko hono ‘uhinga ia na‘á ku fekau ai ‘a Tīmote ke ‘alu atú. He na‘e ‘ikai te u toe lava ‘o fakama‘uma‘u, peá u fekau leva ke ne ‘alu atu ‘o vakai pe ko e hā e tu‘unga ‘oku ‘i ai ho‘omou tuí, na‘a kuo ma‘u kimoutolu ‘i ha tauhele ‘a e Filí, pea iku launoa ai ‘emau ngāue ‘i hená."
        },
        {
          "number": "6",
          "text": "Ka ko eni kuo foki mai ‘a Tīmote ‘o fakahā kiate kimautolu ‘a e ongoongo fakafiefia ki ho‘omou tuí mo ho‘omou ‘ofá. Na‘á ne tala mai ‘e ia ‘oku mou ‘ofa mai, pea mou fie fe‘iloaki mo kimautolu, ‘o hangē pē ko ‘emau fie fe‘iloaki mo kimoutolú."
        },
        {
          "number": "7",
          "text": "Ko ia, kāinga, neongo ‘emau lolotonga mo‘ua he ngaahi faingata‘á mo e ngaahi mamahí, ka ‘oku fakafiefia pē kiate kimautolu ‘a e tu‘unga ‘oku ‘i ai ho‘omou tuí."
        },
        {
          "number": "8",
          "text": "‘Oku hangē ha vaikau‘aki ki he‘emau mo‘uí ‘a e tu‘u ma‘u ho‘omou tui ki he ‘Eikí."
        },
        {
          "number": "9",
          "text": "‘Oku mau masiva lea ke fakafeta‘ia ‘a e ‘Otuá he fu‘u fiefia kuo mau a‘u ki ai koe‘uhí ko kimoutolú."
        },
        {
          "number": "10",
          "text": "‘Oku mau lotu he ‘aho mo e pō ki he ‘Otuá ke ne tuku mai ha faingamālie ke tau toe femātaaki ai mo kimoutolu, hei‘ilo te mau lava ‘o fai atu ha poupou ‘i ha tafa‘aki pē ‘oku vaivai ai ho‘omou tuí."
        },
        {
          "number": "11",
          "text": "‘Ofa ke tofa hala ‘a e ‘Otuá ko e Tamai mo e ‘Eiki ko Sīsū Kalaisí kae lava ha‘amau ‘a‘ahi atu."
        },
        {
          "number": "12",
          "text": "Pea ‘ofa ke tokoni‘i kimoutolu ‘e he ‘Eikí, kae tupulekina ho‘omou fe‘ofa‘akí mo ho‘omou ‘ofa he kakai kotoa pē, ‘o hangē pē ko e tupulekina ‘emau ‘ofa ‘iate kimoutolú."
        },
        {
          "number": "13",
          "text": "He ‘oku pehē ‘a e anga ‘o ‘ene ‘ai ke tau tu‘u ma‘ú, koe‘uhí ke toki hā‘ele mai hotau ‘Eiki ko Sīsuú mo e kakai kotoa ‘oku ‘o‘oná, pea ‘afio atu ‘a e ‘Otuá ko e Tamai ‘oku ma‘a mo haohaoa ho‘omou mo‘uí."
        }
      ],
      "4": [
        {
          "number": "1",
          "text": "Ko e faka‘osí, kāinga, ‘oku mau kole mo tapou atu koe‘uhí ko e ‘Eiki ko Sīsuú, ke mou fai ai pē ‘a e fa‘ahinga mo‘ui na‘a mau fakahinohino atú, pea fai ke lōlahi ange. He ‘e hōifua mai ai kiate kimoutolu ‘a e ‘Otuá."
        },
        {
          "number": "2",
          "text": "Manatu‘i mu‘a ‘a e ngaahi fale‘i na‘a mau fai kiate kimoutolu ‘i hono fakamafai‘i kimautolu ‘e he ‘Eiki ko Sīsuú."
        },
        {
          "number": "3",
          "text": "Ko e finangalo ‘o e ‘Otuá ke mou mo‘ui ma‘a mo faka‘ehi‘ehi ‘aupito mei he fe‘auakí."
        },
        {
          "number": "4",
          "text": "Ko kimoutolu e mātu‘a tangatá, mou faka‘apa‘apa‘i mo fakalāngilangi‘i homou ngaahi malí."
        },
        {
          "number": "5",
          "text": "‘Oua te mou fakatuituia ‘a e holi koví, ‘o hangē ko e kakai ‘oku ‘ikai ke ‘ilo ‘Otuá."
        },
        {
          "number": "6",
          "text": "‘Oua pē te mou faikovi ‘i ha me‘a pehē ki ha taha ‘oku muimui ki he ‘Eikí, pe te mou kākaa‘i. ‘Oku mau toe fakamanatu atu kiate kimoutolu, kuo pau ke tautea ‘e he ‘Eikí ‘a e kakai ‘oku fai peheé."
        },
        {
          "number": "7",
          "text": "Na‘e ‘ikai foki ke fili kitautolu ‘e he ‘Otuá ke tau mo‘ui‘aki ‘a e ‘ulí, ka ko e ma‘á."
        },
        {
          "number": "8",
          "text": "Ko ia te ne faka‘ikai‘i e akonaki ko ‘ení, ‘oku ‘ikai ko ‘ene faka‘ikai‘i ha tangata, ka ko ‘ene faka‘ikai‘i ia ‘a e ‘Otuá, ‘a ia ‘okú ne foaki atu hono Laumālie Mā‘oni‘oní."
        },
        {
          "number": "9",
          "text": "‘E ‘ikai te mau hela tohi atu ke mou fe‘ofa‘aki. He kuo ‘osi ako‘i ai kimoutolu ‘e he ‘Otuá,"
        },
        {
          "number": "10",
          "text": "pea kuo mou ‘osi fakahaa‘i ho‘omou ‘ofa ki hono kakai kotoa pē ‘i Masitōnia. Ka ‘oku mau kole atu, kāinga, ke toe lahi ange ho‘omou ‘ofá."
        },
        {
          "number": "11",
          "text": "Mou feinga mu‘a ke melino ho‘omou nofó. ‘Oua ‘e kaunoa. Taki taha tokanga‘i pē ‘e ia ia. Ko e ‘ū me‘a ia na‘a mau ‘osi fakahinohino atu."
        },
        {
          "number": "12",
          "text": "Kapau ‘e pehē ho‘omou nofó, ‘e faka‘apa‘apa‘i leva kimoutolu ‘e he kakai kuo te‘eki ke muimui ki he ‘Eikí, pea ‘e ‘ikai te mou toe mo‘ui fakafalala ki ha taha."
        },
        {
          "number": "13",
          "text": "Kāinga, ‘oku mau faka‘amu ke mahino lelei kiate kimoutolu ‘a e me‘a ‘e hoko ki he kakai tui kuo ‘osi maté, koe‘uhí ke ‘oua ‘e fu‘u mamahi ai homou lotó, ‘o hangē ko e kakai ‘oku ‘ikai ha’anau ‘amanakí."
        },
        {
          "number": "14",
          "text": "‘Oku tau tui kitautolu na‘e pekia ‘a Sīsū pea toe fokotu‘u ia ki he mo‘ui. ‘Oku tau toe tui kitautolu ‘e hanga ‘e he ‘Otuá ‘o fakafoki fakataha mai mo Sīsū ‘a e kakai kotoa pē na‘e mate ‘i he funga ‘o ‘enau tui kiate iá."
        },
        {
          "number": "15",
          "text": "Na‘e fakahā mai ‘e hotau ‘Eiki ko Sīsuú, ka hā‘ele mai ia, ‘oku ‘ikai ko kitautolu ‘e mu‘aki fe‘iloaki mo iá pea toki muimui hake ‘a e kakai tui kuo maté."
        },
        {
          "number": "16",
          "text": "Ka ‘e fai ha tu‘utu‘uni mo ha kalanga le‘o-lahi ‘a e ‘āngelo pulé, pea ha‘aki le‘o-lahi mai ‘a e me‘aifi ‘a e ‘Eikí, pea ‘e toe hā‘ele mai ‘a e ‘Eikí mei langi. Pea ko kinautolu na‘e tui kia Kalaisi pea toki maté, ‘e fokotu‘u hake kinautolu ke nau mo‘ui."
        },
        {
          "number": "17",
          "text": "Pea ka ‘osi ia, ko kitautolu ‘oku kei mo‘uí, ‘e ma‘u hake fakataha kitautolu mo e kakai ko eé ki he ngaahi ‘aó ke tau fetaulaki mo e ‘Eikí he vavaá. Pea te tau nofo fakataha ai pē mo e ‘Eikí ‘o ta‘e ngata."
        },
        {
          "number": "18",
          "text": "Mou fepoupouaki ‘i he ngaahi fakakaukau ko iá."
        }
      ],
      "5": [
        {
          "number": "1",
          "text": "‘E ‘ikai te u lau he tohí ni, kāinga, ki he taimi pe ko e houa ‘e hoko ai e ngaahi me‘á ni."
        },
        {
          "number": "2",
          "text": "He ‘oku mou ‘ilo lelei pē ko e ‘Aho ‘o e ‘Eikí ‘e hangē ‘ene hoko maí ko e ha‘u ha kaiha‘a he po‘ulí."
        },
        {
          "number": "3",
          "text": "‘E lolotonga pē ‘a e kei nonga mo lōngonoa ‘a e me‘a kotoa pē kuo tō fakafokifā mai ha fu‘u faka‘auha ki he kakaí. ‘E tatau ‘ene fakafokifaá mo e langā ‘a ha fefine feitamá. Pea ‘e ‘ikai hao ha taha."
        },
        {
          "number": "4",
          "text": "Ka ‘oku ‘ikai te mou kei nofo he po‘ulí, kāinga. Pea ‘e ‘ikai leva te mou ‘ohovale ‘i he hoko mai ‘a e ‘aho ko iá."
        },
        {
          "number": "5",
          "text": "Ko e kakai kotoa kimoutolu kuo nofo he māmá mo e ho‘atā mālié. ‘Oku ‘ikai te tau kei nofo he po‘ulí mo e tu‘uapoó."
        },
        {
          "number": "6",
          "text": "Hei‘ilo ‘a e kakai kehé mo ‘enau mohé, ka tau ‘ā pē kitautolu ia mo le‘o."
        },
        {
          "number": "7",
          "text": "Ko e po‘ulí ia ke mohe ai. Pea ‘oku fa‘a fai ai e konaá."
        },
        {
          "number": "8",
          "text": "Ka ko e kakai kitautolu ia ‘o e ho‘atā mālié. ‘Oku taau mo kitautolu ke tau anga-maau ai pē, pea ‘ai ‘etau tuí mo ‘etau ‘ofá ko hotau teunga tau, pea mo ‘etau fakatu‘amelie ki hotau fakahaofí, ko hotau tatā taú ia."
        },
        {
          "number": "9",
          "text": "He ‘oku ‘ikai ko e taumu‘a ‘a e ‘Otuá ko hotau faka‘auha, ka ko hotau fakahaofi koe‘uhí ko hotau ‘Eiki ko Sīsū Kalaisí."
        },
        {
          "number": "10",
          "text": "Ko e pekia ‘a Kalaisí kae lava ke tau nofo fakataha mo ia, ‘o tatau ai pē pe te ne toki hoko mai kuó te ‘osi mālōlō, pe ‘okú te kei mo‘ui."
        },
        {
          "number": "11",
          "text": "Mou fepoupouaki ai mo fetokoni‘aki, ‘o hangē pē ko ia kuo mou ‘osi maheni ki aí."
        },
        {
          "number": "12",
          "text": "‘Oku mau kole atu, kāinga, ke mou poupou‘i e fa‘ahinga ‘iate kimoutolu ‘oku nau tōtōivi hono ako‘i atu e mo‘ui fakaKalisitiané."
        },
        {
          "number": "13",
          "text": "Hapai kinautolu mo ‘ofa ‘iate kinautolu. Mou feinga ke nofo melino."
        },
        {
          "number": "14",
          "text": "‘Oku mau kole atu, kāinga, ke mou lea fakatokanga ki ha taha pē ‘oku ‘ulungāanga ta‘e fe‘unga. Fakalotolahi‘i ha taha pē ‘oku loto-si‘i. Anga fa‘a kātaki ki he kakai kotoa pē."
        },
        {
          "number": "15",
          "text": "Vakai na‘a mou totongi e kovi ‘aki ha kovi, ka mou fe‘ofa‘aki. Pea ‘ofa foki ki he kakai kehé."
        },
        {
          "number": "16",
          "text": "Fiefia ma‘u pē homou lotó,"
        },
        {
          "number": "17",
          "text": "pea lotu ta‘e tuku."
        },
        {
          "number": "18",
          "text": "Fakafeta‘i ‘i he me‘a kotoa pē koe‘uhí ko Sīsū Kalaisi. He ko e finangalo ia ‘o e ‘Otuá kiate kitautolú."
        },
        {
          "number": "19",
          "text": "‘Oua ‘e taliteke‘i e Laumālié,"
        },
        {
          "number": "20",
          "text": "pe fehi‘a ‘i ha me‘a ‘e fakahā atu ‘e ha taha ‘i hono fakamānava‘i ‘e he Laumālié."
        },
        {
          "number": "21",
          "text": "Sivi e me‘a kotoa pē. Tali e me‘a ‘oku leleí."
        },
        {
          "number": "22",
          "text": "Tuku e me‘a ‘oku koví."
        },
        {
          "number": "23",
          "text": "‘Ofa ke fakahaohaoa’i kakato ‘e he ‘Otuá ho‘omou mo‘uí. He ko e ‘Otua ia ‘oku ma‘u mei ai ‘a e nongá. Pea ‘ofa ke haohaoa ai pē ho‘omou mo‘uí: sino, ‘atamai, mo e laumālie, ‘o a‘u ki he toe hā‘ele mai ‘a hotau ‘Eiki ko Sīsū Kalaisí."
        },
        {
          "number": "24",
          "text": "‘E fai ia ‘e he toko taha na‘á ne fili kimoutolú, he ‘oku ala falala‘anga ia."
        },
        {
          "number": "25",
          "text": "Kāinga, mou hūfia kimautolu."
        },
        {
          "number": "26",
          "text": "Tala homau ‘ofa ki he fa‘ahinga kotoa hena ‘oku muimui kia Kalaisí."
        },
        {
          "number": "27",
          "text": "‘Oku ou kole atu, ‘i he huafa ‘o e ‘Eikí, ke mou lau e tohí ni ke nau fanongo kotoa ki ai."
        },
        {
          "number": "28",
          "text": "‘Ofa ke mou ‘inasi ai pē he ‘ofa tu‘unga‘a ‘a hotau ‘Eiki ko Sīsū Kalaisí."
        }
      ]
    }
  },
  "2TH": {
    "name": "2 Tesalonaika",
    "chapters": {
      "1": [
        {
          "number": "1",
          "text": "Kimautolu eni ko Paula, Sailosi mo Tīmote ‘oku mau tohi atú."
        },
        {
          "number": "2",
          "text": "‘Ofa ke mou ‘inasi he ‘ofa ‘aufuatō mo e tāpuaki ‘a e ‘Otuá ko e Tamai mo e ‘Eiki ko Sīsū Kalaisí."
        },
        {
          "number": "3",
          "text": "‘Oku mau fakafeta‘i ma‘u pē ki he ‘Otuá koe‘uhí ko kimoutolu, koe‘uhí ko e fakautuutu ai pē ho‘omou tui ki he ‘Otuá mo ho‘omou fe‘ofa‘akí."
        },
        {
          "number": "4",
          "text": "Ko hono ‘uhinga ia ‘oku mau fa‘a talanoa pōlepole ai kiate kimoutolu ‘i he ngaahi siasi kotoa pē ‘o e ‘Otuá. ‘Oku mau fa‘a talanoa ki ho‘omou kei kātaki mo tui mālohi, neongo ‘a e lahi ‘a e faingata‘a mo e fakatanga ‘oku mou fehangahangai mo ia ‘i ho‘omou mo‘uí."
        },
        {
          "number": "5",
          "text": "Ko e ngaahi fakamo‘oni pē ia ki he fakamaau totonu ‘a e ‘Otuá. Ko e anga ia ‘o ‘ene teuteu kimoutolu ke mou hoa mo hono Pule‘angá, ‘a ia ‘oku mou lolotonga kātaki‘i ai ‘a e ngaahi mamahi ko ená."
        },
        {
          "number": "6",
          "text": "Ko e ‘Otuá, ‘oku fai totonu pē ia, pea te ne tautea ‘a e kakai kotoa pē ‘oku nau fakafe‘ātungia kimoutolu,"
        },
        {
          "number": "7-8",
          "text": "kae fakafiemālie‘i kimoutolu. Te ne fakafiemālie‘i foki mo kimautolu ‘i he ‘aho ‘e hā‘ele mai ai mei langi ‘a e ‘Eiki ko Sīsuú, mo ‘ene hou‘eiki ‘āngeló, pea mo ha afi ‘oku kakaha."
        },
        {
          "number": "9",
          "text": "Pea ko honau tauteá ko e faka‘auha ‘o ta‘e ngata. ‘E fakamavahe‘i kinautolu mei hotau ‘Eikí mo e lāngilangi ‘o hono māfimafí."
        },
        {
          "number": "10",
          "text": "Ko e me‘a ia ‘e hoko ‘i he ‘aho ‘e liuaki mai ai ‘a e ‘Eikí pea fai hono fakāngilangi‘i mo fakahīkihiki‘i ‘e he kakai kotoa pē ‘oku tui kiate iá. Te mou kau ai mo kimoutolu, he kuo mou tui ki he‘emau malanga na‘e fai atú."
        },
        {
          "number": "11",
          "text": "Ko e ‘Otuá pē na‘á ne fili kimoutolú. Pea ‘oku mau hūfia ma‘u kimoutolu ki he ‘Otuá ke ne teuteu ho‘omou mo‘uí ke hoa mo ho‘omou kau he‘ene kakaí. ‘Oku mau kole ki he ‘Otuá ke ne foaki atu ha ivi kae lava ke mou fakahoko e ngaahi ‘ofa ‘oku mou faka‘amu ke fai koe‘uhí ko ho‘omou tuí."
        },
        {
          "number": "12",
          "text": "‘E lāngilangi‘ia ai ‘iate kimoutolu hotau ‘Eiki ko Sīsuú. Pea te mou toe lāngilangi‘ia ai mo kimoutolu ‘iate ia, koe‘uhí ko e ‘ofa lahi ‘a e ‘Otuá, pea mo hotau ‘Eiki ko Sīsū Kalaisí."
        }
      ],
      "2": [
        {
          "number": "1-2",
          "text": "Ko e me‘a eni ‘e hoko ‘i he liuaki mai ‘a hotau ‘Eiki ko Sīsuú. ‘E ‘ohake fakataha kitautolu hono kotoa ke tau fe‘iloaki mo ia. Ko ia ai, kāinga, ‘oua ‘e uesia ho‘omou tuí he tala holo ‘e he ni‘ihi kuo ‘osi foki mai ‘a e ‘Eikí. Ko e loi ia. ‘Oua te mou tui ki ai, ‘o tatau ai pē pe te nau tala atu ko e Laumālie Mā‘oni‘oní na‘á ne fakahā ange kiate kinautolú, pe ko ha taha kehe, pea a‘u ai pē ki ha tohi ‘amautolu."
        },
        {
          "number": "3",
          "text": "He ‘e angatu‘u ‘a e kakaí ia pea toki liuaki mai hotau ‘Eikí. Ka ‘e ‘uluaki hopo hake ‘a e tangata faikoví, ‘a ē kuo ‘osi pau hono faka‘auhá."
        },
        {
          "number": "4",
          "text": "Ko e toko taha ko iá, te ne fakafepaki‘i ha me‘a pē ‘oku mā‘oni‘oni pe tāpuhā. Te ne a‘u ai pē ‘o nofo hifo he Temipale ‘o e ‘Otuá ‘o tala ko e ‘Otuá ia."
        },
        {
          "number": "5",
          "text": "Na‘á ku ‘osi fakamatala atu foki e me‘a ko iá ‘i he‘eku ‘a‘ahi atú."
        },
        {
          "number": "6",
          "text": "Kuo mou ‘osi ‘ilo e me‘a ‘oku kei tuai ai ‘a e hopo hake ‘a e tangata ko iá."
        },
        {
          "number": "7",
          "text": "‘Oku lolotonga ngāue mai hono ivi fufuú. Ka ‘oku ‘i ai e toko taha ‘okú ne ta‘ofi tu‘u ia. Pea ‘e ‘ikai ke lava ke hopo hake ‘a e tangata faikoví kae ‘oua leva kuo le‘ei ‘a e toko taha ko iá ki he tafa‘akí."
        },
        {
          "number": "8",
          "text": "‘E toki hopo hake leva ‘a e tangata faikoví. Ka ‘e hanga ‘e he ‘Eiki ko Sīsuú ‘o fakangata ‘aki ha folofola ‘e tō mei hono fofongá. ‘E ‘auha ‘aupito ia ‘i he liuaki lāngilangi‘ia mai ‘a e ‘Eikí."
        },
        {
          "number": "9",
          "text": "Ka hopo hake ‘a e tangata faikoví, ‘e fai ‘e Sētane ha ngaahi mana loi, mo ha ngaahi faka‘ilonga loi."
        },
        {
          "number": "10",
          "text": "Te ne kākaa‘i mo lohiaki‘i e kakai kuo ‘osi hē si‘enau mo‘uí. Na‘a nau mei hao pē, ka ko e ‘ikai ke nau fie ‘ofa he mo‘oní ka nau fakasītu‘a‘i iá."
        },
        {
          "number": "11",
          "text": "Ko ia, ‘e fakangofua ai ‘e ‘Otuá ke takihala‘i kinautolu ke nau tui ki ha koto loi."
        },
        {
          "number": "12",
          "text": "‘E tautea kātoa kinautolu, koe‘uhi ko ‘enau manako ange he faikoví ‘i he‘enau tui ki he mo‘oní."
        },
        {
          "number": "13",
          "text": "Kāinga, ‘oku ‘ofa ‘a e ‘Eikí ‘iate kimoutolu. Pea ‘oku langa‘i ai pē ‘emau fakamālō ki he ‘Otuá koe‘uhí ko kimoutolu. Ko kimoutolu na‘e ‘uluaki fili ‘e he ‘Otuá ke fakahaofí. Na‘e fakamā‘oni‘oni‘i kimoutolu ‘e hono Laumālié, pea na‘a mou tui ki he mo‘oní."
        },
        {
          "number": "14",
          "text": "Ko homou ui na‘e faí, na‘e tu‘unga ia he ongoongo lelei na‘a mau malanga‘i atú. Ko homou ui ia ke mou ma‘u homou ‘inasi ‘i he lāngilangi ‘o hotau ‘Eiki ko Sīsū Kalaisí."
        },
        {
          "number": "15",
          "text": "‘I he‘ene peheé leva, kāinga, mou tu‘u ma‘u mu‘a, pea fai pau ki he ngaahi fakahinohino na‘a mau fa‘a malanga‘i mo fai tohi atu aí."
        },
        {
          "number": "16-17",
          "text": "Kāinga, ‘oku ‘ofa ‘a e ‘Otuá ‘iate kitautolu. Ko e ‘Otua anga-lelei ia, pea kuó ne foaki mai ma‘atautolu ha fakatu‘amelie fakaofo mo ha nonga ta‘e ngata. Ko ia ai, ‘oku mau kole ma‘u pē ke tokoni‘i mo fakalotolahi‘i kimoutolu ‘e hotau ‘Eiki ko Sīsū Kalaisí pea mo e ‘Otuá ko e Tamai ke mou ‘ai ma‘u pē ke hoa mo taau ho‘omou me‘a ‘oku faí mo ho‘omou me‘a ‘oku lea‘akí."
        }
      ],
      "3": [
        {
          "number": "1",
          "text": "Ko e me‘a faka‘osí, kāinga, mou hūfia mu‘a kimautolu, ke mafola vave ai pē ‘a e ongoongo lelei ‘o e ‘Eikí pea lāngilangi‘ia ai pē ia, ‘o hangē ko ‘ene lāngilangi‘ia ‘iate kimoutolú."
        },
        {
          "number": "2",
          "text": "Pea mou lotu ke malu‘i kimautolu mei he kakai koví. He ‘oku ‘ikai foki ke tui ‘a e kakai kotoa pē ki he ongoongo leleí."
        },
        {
          "number": "3",
          "text": "Ka ‘oku falala‘anga ‘a e ‘Otuá, pea te ne fakaivia mo malu‘i kimoutolu mei he toko taha koví."
        },
        {
          "number": "4",
          "text": "Kuo fakamahino mai ‘e he ‘Eikí ‘oku mou fai pau ki he ngaahi fakahinohino na‘a mau ‘oatú pea ‘e hokohoko atu ho‘omou talangofuá."
        },
        {
          "number": "5",
          "text": "‘Ofa ke fakaloloto ange ‘e he ‘Eikí ho‘omou ‘ilo ki he ‘ofa ‘a e ‘Otuá mo e fa‘a kātaki ‘oku foaki ‘e Kalaisí."
        },
        {
          "number": "6",
          "text": "Kāinga, ‘oku ou kole atu ‘i he huafa ‘o hotau ‘Eiki ko Sīsū Kalaisí ke mou faka‘ehi‘ehi ‘aupito mei ha kāinga lotu hena ‘oku nau nofo noa mo ta‘e fie fakaongo ki he ngaahi fakahinohino na‘a mau fai atú."
        },
        {
          "number": "7",
          "text": "‘Oku ou tui kuo ‘osi mahino lelei kiate kimoutolu ko e sīpinga na‘a mau taá, ‘oku totonu ke mou fa‘ifa‘itaki ki ai. Na‘e ‘ikai te mau nofo noa hena."
        },
        {
          "number": "8",
          "text": "Na‘e ‘ikai te mau tali ke ‘omi ta‘e totongi ha me‘akai. Na‘a mau tō kakava mo tafi pupuha he ‘aho mo e pō. He na‘e ‘ikai te mau loto ke fakakavenga‘i ha taha."
        },
        {
          "number": "9",
          "text": "Kapau na‘a mau pehē ke mou fafanga pē ‘e kimoutolu kimautolu, na‘e tonu pē ia. Ka na‘a mau loto ke tā ha sīpinga lelei kiate kimoutolu."
        },
        {
          "number": "10",
          "text": "He na‘a mau fa‘a tala atu foki, ko ia ‘oku ‘ikai ke ngāué, pea ‘oua‘e kai."
        },
        {
          "number": "11",
          "text": "Ka ko eni kuo mau fanongo ai ‘oku ‘i ai e ni‘ihi ‘iate kimoutolu ‘oku mo‘ui fakapikopiko mo fakatupu maveuveu."
        },
        {
          "number": "12",
          "text": "‘Oku mau kole mo fakatokanga atu ki he kakai ko iá, ‘i he huafa ‘o e ‘Eiki ko Sīsū Kalaisí, ke nau fakapotopoto mu‘a ‘o fai ha ngāue ke ma‘u ai ha’anau mo‘ui."
        },
        {
          "number": "13",
          "text": "‘Oua te mou fiu, kāinga, he faileleí."
        },
        {
          "number": "14",
          "text": "Faka‘ehi‘ehi mei ha taha pē ‘i hena ‘oku ‘ikai te ne fie ongo ki he ngaahi me‘a ‘oku mau tohi atu ai ko ‘ení, hei‘ilo te ne mā ai he‘ene me‘a ‘oku faí."
        },
        {
          "number": "15",
          "text": "‘Oua ‘e fakafili ki ai, kae lea fakatokoua pē."
        },
        {
          "number": "16",
          "text": "‘Ofa ke tāpuaki‘i ma‘u pē kimoutolu ‘aki ‘a e melinó, ‘e he ‘Eiki ‘o e melinó. ‘Ofa ke kau ‘a e ‘Eikí ‘iate kimoutolu hono kotoa."
        },
        {
          "number": "17",
          "text": "‘Ofa atu,"
        },
        {
          "number": "18",
          "text": "Tauange ke mou ‘inasi ai pē ‘i he ‘ofa ‘aufuatō ‘a hotau ‘Eiki ko Sīsū Kalaisí."
        }
      ]
    }
  },
  "1TI": {
    "name": "1 Tīmote",
    "chapters": {
      "1": [
        {
          "number": "1-2",
          "text": "Si‘i Tīmote,"
        },
        {
          "number": "3",
          "text": "Na‘á ku teu hiki ko ē ki Masitōniá, peá u kole atu ke ke nofo pē ‘i ‘Efesō ‘o fakatokanga ki he ni‘ihi ai ke tuku ā ‘enau fakamafola ‘a e ngaahi fakahinohino halá,"
        },
        {
          "number": "4",
          "text": "pea tuku ‘enau fakamole‘i noa honau iví he fanangá mo e lau hohokó. He ko e ngaahi me‘a ia ‘oku fakatupu kē. ‘E ‘ikai ma‘u ai ha me‘a ‘a e kakai ‘oku loto-mo‘oni ke fai e ngāue ‘a e ‘Otuá. He ko e ngāue ‘a e ‘Otuá, ‘oku fai‘aki pē ‘a e tuí."
        },
        {
          "number": "5",
          "text": "Ako‘i e kakaí ke ‘ai ke mo‘oni ‘enau ‘ofá, pea ‘ai ke ma‘a honau lotó, pea ‘ai ke fakamātoato ‘enau tuí."
        },
        {
          "number": "6",
          "text": "He ‘oku ‘i ai ha ni‘ihi kuo nau fetongi‘aki e ngaahi me‘a ko iá ha koto launoa."
        },
        {
          "number": "7",
          "text": "‘Oku nau holi ke lau kinautolu ko e kau faiako Lao ‘a Mōsese. Ka ko e kau fie poto kinautolu ‘oku nau lea‘aki e ngaahi me‘a ‘oku ‘ikai ke nau maa‘usiá."
        },
        {
          "number": "8",
          "text": "‘Oku mahino foki ko e me‘a lelei e Laó, ‘o kapau ‘oku ngāue totonu ‘aki."
        },
        {
          "number": "9",
          "text": "Pea ‘oku toe mahino pē foki na‘e ‘ikai ke ‘uhinga hono tuku mai e Laó ke pule‘i e kakai fai leleí, ka ko e kakai maumau laó, mo e kakai fai hiá, mo e kakai faka‘ikai ‘Otuá, pea mo e kakai fai angahalá mo e kakai ‘oku ‘ikai ke mo‘ui fakalotu pe mo‘ui fakalaumālié, pea mo kinautolu ‘oku tāmate tangata, ‘o nau a‘u ai pē ‘o fakapoongi ‘enau tamaí pe ko ‘enau fa‘eé."
        },
        {
          "number": "10",
          "text": "Ko e tuku mai ‘o e Laó koe‘uhí ko e kakai fe‘auakí, fakasōtomá, kaiha‘a tangatá, kākaá, mo fakamo‘oni loi ‘i fale hopó. Na‘e tuku mai ia koe‘uhí ko e kakai kotoa pē ‘oku nau fai e ngaahi ‘ulungāanga ‘oku fehālaaki mo e fakahinohino totonu"
        },
        {
          "number": "11",
          "text": "‘o e Ongoongo Lelei, ‘a ē na‘e tuku falala mai kiate au ‘e hotau ‘Otua mohu lāngilangi mo fakaofó ke u malanga‘í."
        },
        {
          "number": "12",
          "text": "‘Oku ou fakamālō lahi ki hotau ‘Eiki ko Kalaisi Sīsuú koe‘uhí ko ‘ene fetuku mai ‘a e ivi ke fai‘aki ‘eku ngāué. ‘Oku ou fakamālō ki ai foki koe‘uhí ko ‘ene lau au ko e toko taha ‘oku falala‘anga, ‘o ne fakanofo au ke fai fatongia ma‘ána."
        },
        {
          "number": "13",
          "text": "‘I he kuo hilí, na‘á ku fakangalikovi‘i mo fakaongoongokovi‘i ia, peá u anga-fita‘a. Ka na‘á ne manava‘ofa kiate au, koe‘uhí he ko ‘eku fai fakapo‘uli pē hoku ngaahi anga ko iá, pea na‘e te‘eki ai ke u tui au."
        },
        {
          "number": "14",
          "text": "Ko e ‘ofa lahi ‘a hotau ‘Eiki ko Sīsū Kalaisí ‘iate aú, he kuó ne fakakoloa‘i lahi ‘eku mo‘uí ‘aki e tui mo e ‘ofa ‘oku tatau pē mo e tui mo e ‘ofa ‘a‘aná."
        },
        {
          "number": "15",
          "text": "Hangē ko e laú, “Na‘e ‘alu hifo ‘a Kalaisi Sīsū ki māmaní ke fakahaofi ‘a e kakai angahalá.” Ko e lau ia ‘oku mo‘oni pea falala‘anga, pea ko au ‘a e fai angahala lahi tahá."
        },
        {
          "number": "16",
          "text": "Ka na‘e manava‘ofa ‘a e ‘Otuá kiate au koe‘uhí kae hā sino ‘i he fu‘u angahala lahi taha ko aú ‘a e kātaki ta‘e fakangatangata ‘a Kalaisi Sīsuú. Pea ko ‘ene fai peheé hei‘ilo ‘e tui ai ha ni‘ihi kia Kalaisi ‘o ma‘u ai e mo‘ui ta‘e ngatá."
        },
        {
          "number": "17",
          "text": "Tauange ke fakahīkihiki‘i mo fakalāngilangi‘i ai pē ‘a e ‘Otua pē tahá, ‘a ē ‘okú ne ‘afio ko e Tu‘i ta‘e hā mai mo ta‘e ngatá. ‘Ēmeni."
        },
        {
          "number": "18",
          "text": "‘E Tīmote, si‘oku foha, ko e ngaahi fakahinohino kuó u fai atu kiate koe he tohí ni, ko e ngaahi fakahinohino ia ‘oku hoa mo e lau kiate koe ‘a e kau palōfita he siasí. Kapau te ke fai pau ki he ngaahi fakahinohino ko iá, te ke taukei ai he taú."
        },
        {
          "number": "19",
          "text": "Te ke tu‘u kalikali ai pē mo e loto-tau‘atāina. Kuo hē ‘a e tui ‘a e ni‘ihi ko e ‘ikai ke nau lava ‘o tauhi ‘enau loto-tau‘atāiná."
        },
        {
          "number": "20",
          "text": "Pea ‘oku kau ai ‘a ‘Aiminia mo ‘Ālekisānita. Kuó u ‘osi tuku ange ‘a e ongo tangata ko iá ke fa‘ahi ai ā mo Sētane, hei‘ilo te na poto ai ‘o tuku ‘ena fakafepaki‘i ‘a e ‘Otuá."
        }
      ],
      "2": [
        {
          "number": "1",
          "text": "‘Uluakí, ‘oku ou tapou atu ke ke lotu ma‘á e kakai kotoa pē. Kole ki he ‘Otuá ke ne tokoni‘i mo tāpuaki‘i kinautolu, peá ke fakahā kiate ia ‘a e hounga‘ia ho lotó koe‘uhi ko kinautolu tāutaha."
        },
        {
          "number": "2",
          "text": "Hūfia ‘a ha‘a tu‘i mo kinautolu kotoa ‘a e kau taki mā‘olungá, hei‘ilo te tau lava ai ‘o fai ‘etau lotu ki he ‘Otuá ‘i he funga ‘o e nofo melino mo fe‘ofo‘ofani."
        },
        {
          "number": "3",
          "text": "Ko e fa‘ahinga lotu ia ‘oku ‘aongá, pea ‘oku hoa mo e finangalo ‘o e ‘Otua ko hotau Fakamo‘uí."
        },
        {
          "number": "4",
          "text": "He ko e finangalo ‘o e ‘Otuá ke hao e kakai kotoa pē mo nau a‘usia kakato ‘a e mo‘oni ko ení,"
        },
        {
          "number": "5",
          "text": "‘Oku toko taha pē ‘a e ‘Otuá,"
        },
        {
          "number": "6",
          "text": "Ko e ‘Otuá pē na‘á ne fakahā mai eni,"
        },
        {
          "number": "7",
          "text": "Ko hono ‘uhinga ia na‘e fili ai au ‘e he ‘Otuá ke u hoko ko e tangata malanga mo e ‘apōsitolo, ‘oku ou lea mo’oni ‘oku ‘ikai te u loi, ke fanongonongo ki he kakai muli ‘a e tui mo e mo’oni."
        },
        {
          "number": "8",
          "text": "‘Oku ou kole atu, kāinga, ke fai ho‘omou lotú, ‘o hiki hake homou nimá ‘i he loto-ma‘a, ‘o ‘ikai ‘i he ‘ita mo e feke‘ike‘i."
        },
        {
          "number": "9",
          "text": "Pea ko ‘eku faka‘amu ki he kakai fefiné, ke fai fakapotopoto ‘enau teuteú mo e ngaohi honau ‘ulú. ‘Oua mu‘a te nau kofu‘aki ha ngaahi kofu totongi mamafa, pe me‘a teuteu koula mo siliva mo mata‘itofe."
        },
        {
          "number": "10",
          "text": "Ko e teunga faka‘ofo‘ofa taha ‘o e kakai fefiné ‘a e fie tokoni ki he kakai kehé."
        },
        {
          "number": "11",
          "text": "‘Oku taau mo e kakai fefiné ke nau feinga ke fakalakalaka ‘enau ‘iló ‘aki ‘enau nofo fakalongolongo pē ‘o tokanga ki he ngaahi fakahinohino ‘oku faí."
        },
        {
          "number": "12",
          "text": "‘Oku totonu ke nofo fakalongolongo ‘a e kakai fefiné ‘o ‘oua ‘e fie fai tu‘utu‘uni ki he kakai tangatá."
        },
        {
          "number": "13",
          "text": "He na‘e ‘uluaki ngaohi foki ‘a ‘Ātama ‘ia ‘Ivi,"
        },
        {
          "number": "14",
          "text": "pea na‘e ‘ikai ko ‘ātama na‘e kākā‘í, ka ko e fefiné, peá ne iku ai pē ‘o fai angahala."
        },
        {
          "number": "15",
          "text": "Ka ‘e fakamo‘ui e kakai fefiné ‘aki ‘enau fanaú, kehe ke nau anganofo ki honau husepānití, mo anga-lelei, mo anga-mā‘oni‘oni, mo anga-vaivai."
        }
      ],
      "3": [
        {
          "number": "1",
          "text": "‘Oku mo‘oni e laú, “Ko e fie ma‘u lakanga fakalotú ko e fiema‘u lakanga ‘eiki mo‘oni.”"
        },
        {
          "number": "2",
          "text": "Ko hono ‘uhinga ia ‘oku taau ai mo e kau taki lotú ke lelei honau ongoongó mo mali mo e fefine pē ‘e taha. Kuo pau ke nau mapule‘i kinautolu, mo fakapotopoto, mo anga-fakamatāpule, mo mata kāinga, pea poto he faiakó."
        },
        {
          "number": "3",
          "text": "‘Oua ‘e taki ha taha ‘oku fu‘u lahi ‘ene inu kavá, pe ko ha taha ‘oku fakatupu kovi. Taki pē ha fa‘ahinga ‘oku anga-lelei mo anga-vaivai, pea ‘oku ‘ikai ke sio pa‘anga."
        },
        {
          "number": "4",
          "text": "Ke pule‘i lelei ‘e he kau taki fakalotú honau ngaahi fāmilí, pea tokanga‘i ‘enau fānaú ke mo‘ui talangofua mo anga-faka‘apa‘apa ma‘u pē."
        },
        {
          "number": "5",
          "text": "He kapau ‘oku nau vale he pule‘i honau ngaahi fāmili tonú, pea ‘e fēfē ‘enau tauhi e kakai ‘a e ‘Otuá?"
        },
        {
          "number": "6",
          "text": "‘Oua ‘e taki ha taha na‘e toki tafoki mai. He ‘oku faingofua foki ke ‘ulu-pupula ‘a e fa‘ahinga peheé, pea iku ai pē ‘o faka‘auha fakataha kinautolu mo e Tēvoló."
        },
        {
          "number": "7",
          "text": "Ko hono faka‘osí, taki pē ha fa‘ahinga ‘oku faka‘apa‘apa‘ia‘i ‘e he kakai tua‘aá. Pea ‘e ‘ikai leva ke pō kinautolu ‘e he Tēvoló pea fakamā."
        },
        {
          "number": "8",
          "text": "Ko e kau tokoní, ke fili pē ki ai ha fa‘ahinga ‘oku fakapotopoto. ‘Oua ‘e fili ha taha ‘oku fu‘u lahi ‘ene inu kavá, pe mānumanu koloa."
        },
        {
          "number": "9",
          "text": "Fili pē ha ni‘ihi ‘oku piki fakamātoato he ngaahi mo‘oni kuo fakahā mai ‘e he ‘Otuá ‘o felāve‘i mo ‘etau lotú."
        },
        {
          "number": "10",
          "text": "Tomu‘a sivi kinautolu. Pea ka mahino mai ‘oku nau fe‘unga ke ma‘u ha lakanga, pea toki tuku ke nau taki e ngāué."
        },
        {
          "number": "11",
          "text": "Ka ai ha kau taki fefine, ke nau anga-fakamātoato mo kinautolu. ‘Oua ‘e fili ha kau fefine ‘oku ngutu lau, pe fu‘u lahi ‘enau inu kavá. Fili pē ha fa‘ahinga ‘oku falala‘anga he me‘a kotoa ‘oku nau faí."
        },
        {
          "number": "12",
          "text": "Ko e kau tokoní, ke anga-nofo ki honau malí, pea pule‘i lelei ‘enau fānaú mo honau fāmilí."
        },
        {
          "number": "13",
          "text": "Ka ai ha ni‘ihi ‘e sia‘a ‘enau takí, kuo pau honau tokangaekina mo faka‘apa‘apa‘ia‘i ‘e he kāinga lotú, koe‘uhi ko ‘enau tui kia Kalaisi Sīsuú."
        },
        {
          "number": "14",
          "text": "Ko ‘eku faka‘amú, ke vavé ni ha‘aku ‘a‘ahi atu kiate kimoutolu. Ka ko ‘eku tohi atu ko ení, telia na’a toe toloi ‘eku ‘alu atu,"
        },
        {
          "number": "15",
          "text": "kae lava ke mou ‘ilo ‘a e fatongia ‘o e toko taha kotoa pē he fāmili ‘o e ‘Otuá, he ko e Siasi ia ‘o e ‘Otua mo‘uí, ko e makatu‘unga mālohi ‘o e mo‘oní."
        },
        {
          "number": "16",
          "text": "Ka u ‘ai atu e koloa fufū ‘o ‘etau lotú,"
        }
      ],
      "4": [
        {
          "number": "1",
          "text": "Kuo fakahā mahino ‘e he Laumālié ‘e lī‘aki ‘e he tokolahi ‘enau tuí ‘i he ngaahi ‘aho faka‘osi‘osi ‘o māmaní. ‘E lohiaki‘i kinautolu ‘e ha ngaahi fa‘ahikehe, pea te nau hē ai ‘o muimui ‘i ha ngaahi fakakaukau fakatēvolo."
        },
        {
          "number": "2",
          "text": "‘Oku fakamafola ‘a e ngaahi fakakaukau ko iá ‘e ha kau kākā mo loi, ‘e ha kakai kuo ‘ikai ke kei ongo ‘a e koví ki honau ‘atamaí."
        },
        {
          "number": "3",
          "text": "‘Oku tapui ‘e he fa‘ahinga peheé ‘a e nofo fakamalí, mo e ma‘u e ngaahi me‘atokoni ‘e ni‘ihi, ‘osi angé na‘e fakatupu ‘e he ‘Otuá ‘a e ngaahi me‘atokoni ko iá ke kai mo e loto-fakafeta‘i ‘e he kakai kuo tui kiate iá, he kuo nau ‘ilo‘i e mo‘oní."
        },
        {
          "number": "4",
          "text": "Ko e me‘a kotoa kuo fakatupu ‘e he ‘Otuá, ko e me‘a ‘aonga ia. Pea ‘oku ‘atā ‘a e me‘atokoni kotoa pē ke kai, kehe pē ke ke tomu‘a fai ha fakafeta‘i."
        },
        {
          "number": "5",
          "text": "He ‘e kau fakataha ‘a e folofola ‘a e ‘Otuá pea mo ho‘o fakafeta‘í ‘i hono ‘ai ke taau ‘a e me‘atokoni ko iá ke ke kai."
        },
        {
          "number": "6",
          "text": "Kapau te ke fai e ngaahi fakahinohino ko iá ki he kāinga lotú, ko e ‘aonga ia ho‘o fai fatongia ma‘a Kalaisi Sīsuú. Pea ‘e hā mahino ai na‘e ‘ohake koe ‘aki e ngaahi folofola ‘o e tuí, mo e ngaahi fakahinohino kuó ke tali ki ho‘o mo‘uí."
        },
        {
          "number": "7",
          "text": "‘Oua te ke tali ha ngaahi fananga pe ko ha ngaahi talanoa tukufakaholo ta‘e ‘aonga. Tūkuingata ke mo‘ui fakalotu mo‘oni. He ‘oku mo‘oni ‘aupito e laú,"
        },
        {
          "number": "8-9",
          "text": "“Ko e fakamālohi sinó"
        },
        {
          "number": "10",
          "text": "Ko e ‘uhinga ‘o ‘etau fekuki ko eni mo fai mālohi he ngāué, he kuo tau tui ki he ‘Otua ‘oku mo‘ui. Ko e Fakamo‘ui ia ‘o e kakai kotoa pē, kae tautautefito ki he kakai kuo tuí."
        },
        {
          "number": "11",
          "text": "Hanga ‘e koe ‘o fakahoko ki he kāinga lotú ‘a e ngaahi fakahinohino kuó u fai atú."
        },
        {
          "number": "12",
          "text": "Vakai na‘a ta‘e toka‘i koe koe‘uhi ko ho‘o kei si‘í. Tā sīpinga ki he kāinga lotú ‘i ho‘o tō‘onga mo‘ui kotoa pē, mo ho‘o lea kotoa pē, pea pehē pē ki ho‘o ‘ofá, mo ho‘o tuí, mo ho‘o mo‘ui faka‘ehi‘ehí."
        },
        {
          "number": "13",
          "text": "Fai ai pē hono lau ‘o e Folofolá ‘i ho‘omou ngaahi feinga lotú kae ‘oua kuó u a‘u atu. Pea ‘oua ‘e tuku hono malanga‘i mo hono ako‘i ‘o e Folofolá."
        },
        {
          "number": "14",
          "text": "‘Oua ‘e tuku ta‘e ngāue‘i ‘a e fu‘u mafai fakalaumālie na‘e faka‘inasi ‘aki koe ‘i hono hilifaki nima koe ‘e he kau palōfita ko eé mo e kau taki lotú."
        },
        {
          "number": "15",
          "text": "Fakalaulauloto ki he ngaahi me‘a ko eni ‘oku ou laú, pea nofo ki ai, kae hā mahino ki he kāinga kotoa pē ‘a e fakalakalaka ho‘o mo‘uí."
        },
        {
          "number": "16",
          "text": "Tokanga‘i lelei ‘a e anga ho‘o laká mo ho‘o malangá, ka ke hao ai, pea pehē ki he kakai ‘oku nau fa‘a fanongo ‘i ho‘o malangá."
        }
      ],
      "5": [
        {
          "number": "1",
          "text": "‘Oua ‘e valoki‘i ha tangata ‘oku motu‘a ange ‘iate koe, ka ke na‘i‘na‘i pē ki ai, ‘o hangē ko ha‘o na‘ina‘i ki ho‘o tamai tonú. ‘Ai ho vā mo e kau talavou ange ‘iate koé ke hangē ‘oku mou tautehiná."
        },
        {
          "number": "2",
          "text": "Pehē pē ki he kau fefine ‘oku motu‘a ange ‘iate koé, ‘ai ke nau hangē ko ha‘o ngaahi fa‘eé. Faka‘apa‘apa ki he kau finemuí, ‘o hangē pē ko ho‘o faka‘apa‘apa ki ho tuofāfiné."
        },
        {
          "number": "3",
          "text": "Tauhi pē ‘a e kau uitou ‘oku masiva mo‘oní."
        },
        {
          "number": "4",
          "text": "Pea kapau ‘oku ‘i ai ha fānau pe makapuna ‘o ha uitou, pea tauhi pē ā mu‘a ia ‘e kinautolu, ‘o hangē pē ko ‘ene tauhi mai ‘e ia kinautolú, he ko honau fatongia totonu ia mei he ‘Otuá."
        },
        {
          "number": "5",
          "text": "Ko e uitou masiva mo‘oní ‘a e uitou ‘oku ‘ikai hano kāinga ka ‘okú ne tui ki he ‘Otuá mo ne lotu he ‘aho mo e pō ‘o kole tokoni kiate ia."
        },
        {
          "number": "6",
          "text": "Ka ko e kau uitou ‘oku mo‘ui fakausousá, kuo nau ‘osi mate fakalaumālie kinautolu ia, neongo ‘enau kei mo‘ui fakasinó."
        },
        {
          "number": "7",
          "text": "Fakahā ia ki he kāinga lotu kotoa pē koe‘uhí ke nau fai e me‘a ‘oku totonu ke nau faí."
        },
        {
          "number": "8",
          "text": "Pea kapau leva ‘e tuku ta‘e tauhi ‘e ha ni‘ihi honau kāingá, ‘o tautautefito ki honau fāmili ofí, ko ‘enau lī‘aki ia ‘enau tuí. ‘Oku sai ange ‘a e kakai ta‘e tuí he kakai ko iá."
        },
        {
          "number": "9",
          "text": "‘Oua ‘e tohi ko e uitou ha taha kuo te‘eki ai ke ta‘u ono noa. ‘Oua ‘e tohi ha taha na‘e ‘ikai anganofo ki hono malí."
        },
        {
          "number": "10",
          "text": "Tohi pē ‘a e kau uitou kuo ongoongo lelei he ngāue ‘aongá, ‘o hangē ko e ohi fānaú, mo e talitali ‘o e kau ‘a‘ahí, mo e fai fatongia fakakaunanga ma‘á e kāinga lotú, mo e poupou ki he kakai faingata‘a‘iá, mo e fa‘a tokoni he tapa kotoa ‘o e nofó."
        },
        {
          "number": "11",
          "text": "‘Oua ‘e tohi ko e uitou ha kau uitou ‘oku kei īki, telia na‘a nau holi ke toe mali, ‘o afe meia Kalaisi"
        },
        {
          "number": "12",
          "text": "‘o lī‘aki ai ‘enau tukupā kiate iá."
        },
        {
          "number": "13",
          "text": "Pea ‘ikai ngata aí ka te nau mo‘ui fakapikopiko ‘o anga‘aki e ve‘e ‘alú, pea hoko ai pē mo ‘enau ngutu lau mo kaunoa, ‘o talanoa holo e ngaahi me‘a ‘oku ‘ikai totonu ke nau talanoa ki ai."
        },
        {
          "number": "14",
          "text": "Ko ia ai, ‘e sai ange kiate au ke fei mo mali e kau uitou kei īki angé ke nau ma‘u fānau, pea tauhi honau ngaahi ‘apí. Pea ‘e ‘ikai leva ke ma‘u faingamālie ‘a e filí ke fakaongoongokovi‘i kitautolu."
        },
        {
          "number": "15",
          "text": "Vakai ange ki he me‘a kuo ‘osi ‘efihia ai e kau uitou kei iiki ‘e ni‘ihi! Kuo nau tafoki ‘o muimui kia Sētane."
        },
        {
          "number": "16",
          "text": "Pea kapau leva ‘oku ‘i ai ha fefine lotu ‘oku nofo ha kau uitou ‘i hono ‘apí, tauhi ‘e ia kinautolu ke ‘oua ‘e kavenga‘ia ai ‘a e siasí, kae lava ‘a e siasí ‘o tauhi e kau uitou kehé."
        },
        {
          "number": "17",
          "text": "‘Oku taau ke totongi liungaua ‘a e kau taki lotu ‘oku lelei ‘enau ngāué, pea tautautefito ki he fa‘ahinga ‘oku fai mālohi he malangá mo e faiakó."
        },
        {
          "number": "18",
          "text": "He ‘oku hange pē ko e lau ‘a e Folofolá, “‘Oua ‘e ta‘ofi e kai koane ‘a e pulu momosi koané.” Mo e taha, “‘Oku taau pē e kau ngāué mo ‘enau totongí.”"
        },
        {
          "number": "19",
          "text": "‘Oua ‘e tali ke talatalaaki‘i ha taha taki lotu ‘i ha kovi ‘o kapau ‘oku ‘ikai ke fakamo‘oni ki ai ha toko ua pe toko tolu."
        },
        {
          "number": "20",
          "text": "Ka ‘oka ai ha taha taki lotu ‘e toutou faihala, pea fakatonutonu ia ‘i he lotolotonga ‘o e kāinga lotú ke hoko ko e fakatokanga ki hono toé."
        },
        {
          "number": "21",
          "text": "‘Oku ou fekau atu ‘i he ‘afio mai ‘a e ‘Otuá, mo Kalaisi Sīsū, mo e kau ‘āngelo mā‘oni‘oní, ke ke fai ki he ngaahi fakahinohino kuó u fai atú. ‘Ai ho‘o ngāué ke ma‘a ki he kakai kotoa pē. ‘Oua ‘e filifilimānako."
        },
        {
          "number": "22",
          "text": "‘Oua ‘e ‘oho ke hilifakinima ha taha."
        },
        {
          "number": "23",
          "text": "‘Oua ‘e inu vai pē, kae ‘ai mo inu ha me‘i uaine ke tokoni ki ho‘o fa‘a langa keté mo e ngaahi alangamahaki kehe ‘okú ke fa‘a puke aí."
        },
        {
          "number": "24",
          "text": "Ko e ni‘ihi, ‘oku ‘efihia leva pē ‘i he‘enau faikoví ‘i he te‘eki ke a‘u ki he ‘aho fakamāú. Ka ‘e toki ‘asi ‘amui ange ‘a e faikovi ‘a e ni‘ihi ia."
        },
        {
          "number": "25",
          "text": "‘Oku pehē pē mo e faileleí. ‘Oku hā ‘a e failelei ‘a e ni‘ihi, pea na‘a mo e failelei ‘oku ‘ikai ke fu‘u haá, ‘e ‘ikai lava ke puli ai pē."
        }
      ],
      "6": [
        {
          "number": "1",
          "text": "Ko kimoutolu pōpulá, mou faka‘apa‘apa‘i e fa‘ahinga ‘oku ‘anautolu kimoutolú, na‘a fakaongoongokovi‘i ‘e ha taha hotau ‘Otuá mo ‘etau malangá."
        },
        {
          "number": "2",
          "text": "Ko kimoutolu ‘a e kau pōpula ‘a ha kakai tui, ‘oua ‘e hoko ho‘omou lotu fakatahá ko ha me‘a ke mou palahi noa‘ia ai kiate kinautolu. Ko hono mo‘oní, ‘oku totonu ke mou fai ‘enau ngāué ke toe lelei ange. He ‘oku ‘i ai ha ni‘ihi kehe ‘oku ma‘u faingamālie ‘i he‘enau ngāue ‘oku faí, pea ko e kāinga lotu kinautolu ‘oku ‘ofa ai homou kau pulé."
        },
        {
          "number": "3",
          "text": "Ka ai ha taha te ne malanga‘i ha me‘a kehe, ko ‘ene fehālaaki ia mo e fakahinohino mo‘oni mo faka-‘Otua ‘a hotau ‘Eiki ko Sīsū Kalaisí."
        },
        {
          "number": "4",
          "text": "Ko e fa‘ahinga ko ena ‘oku nau malanga‘i e me‘a kehé, ko e kau ‘ulu-pupula kinautolu. ‘Oku ‘ikai te nau ‘ilo ha me‘a. Ko e kau fie poto ‘oku nau fie faka‘uhi‘uhinga me‘a, ‘o nau fakatupu loto-kovi ai, mo e fakafa‘afa‘ahi, mo e fe‘itangaki, mo e mahalo kovi,"
        },
        {
          "number": "5",
          "text": "mo e fetu‘usi. Ko e kakai kuo mahei honau ‘atamaí, pea kuo nau kauhala kehekehe mo e mo‘oní."
        },
        {
          "number": "6",
          "text": "Pea ko e mo‘oni pē te te tu‘umālie ai, ‘o kapau kuó te fiemālie he‘ete me‘a ‘oku ma‘ú."
        },
        {
          "number": "7",
          "text": "Na‘e ‘ikai ke tau ha‘u ki he maama ko ení mo ha me‘a, pea he‘ikai ai pē te tau hiki atu mo ha me‘a."
        },
        {
          "number": "8",
          "text": "Tau fiemālie ā mu‘a he me‘akai mo e vala ‘oku tau ma‘ú."
        },
        {
          "number": "9",
          "text": "Ko e kakai ‘oku holi ke ma‘u me‘á, te nau mo‘ua he ngaahi ‘ahi‘ahi mo e ngaahi fakatauvele ‘o e havala ta‘e fakapotopoto mo fakatu‘utāmaki, pea te nau hinga ai ‘o ‘auha."
        },
        {
          "number": "10",
          "text": "Ko e mānumanu koloá, ko e tupu‘anga ia ‘o e ngaahi kovi lahi. Ko e ‘ātunga ē ‘o e hulu e fie ma‘u koloa ‘a e ni‘ihi, kuo nau lī‘aki ‘aupito ai ‘enau tuí, pea hoko ai pē mo ‘enau mo‘ua he ngaahi mamahi lahi."
        },
        {
          "number": "11",
          "text": "Ka ‘okú ke kau koe ia mo e ‘Otuá, ‘e Tīmote. Pea ‘oku taau ai ke ke sītu‘a ‘aupito ki he ngaahi kovi peheé. Vivili koe ia ki he faitotonú, mo e tō‘onga faka-‘Otuá, mo e tuí, mo e ‘ofá, mo e kātakí, pea mo e anga-vaivaí."
        },
        {
          "number": "12",
          "text": "‘Ai ke ke to‘a ‘i ho‘o tuí ka ke ikuna ‘a e mo‘ui ta‘e ngatá. Ko e mo‘ui ia na‘e ui koe ki ai ‘e he ‘Otuá ‘i he ‘aho na‘á ke talaloto‘aki ai ho‘o tuí kae fanongo ‘a e kāinga lotu tokolahi."
        },
        {
          "number": "13-14",
          "text": "Talangofua kakato koe ki he ngaahi tu‘utu‘uni kuo fai atú ‘o a‘u ki he ‘Aho ‘e liuaki mai ai hotau ‘Eiki ko Sīsū Kalaisí. Ko ‘eku tapou atu ia ‘i he funga ‘o e ‘afio mai ‘a e ‘Otuá, ‘a e tupu‘anga ‘o e mo‘ui ‘a e me‘a kotoa pē, pea mo Sīsū Kalaisi, ‘a ia na‘á ne fakahā mahino ‘ene tuí kia Ponitō Pailató."
        },
        {
          "number": "15",
          "text": "Ko e Pulé pē"
        },
        {
          "number": "16",
          "text": "Ko e ‘Otuá pē taha ‘oku ‘ikai hano ngata‘anga."
        },
        {
          "number": "17",
          "text": "Fakatokanga ange ki he kakai ma‘u me‘a ‘o e maama ko ení ke ‘oua te nau hīkisia pe falala ki he koloa ‘oku mole ngofuá. Tala ange kiate kinautolu ke nau tui ki he ‘Otuá, he ‘oku koloa‘ia ia. Pea ‘okú ne tāpuaki‘i kitautolu ‘aki ‘a e me‘a kotoa pē ‘oku fe‘unga ke tau ma‘u ke tau fiemālie ai."
        },
        {
          "number": "18",
          "text": "Fale‘i kinautolu ke fai tūkuingata he ngāue ‘aonga ma‘á e kakaí mo tokoni‘i kinautolu. Fakamanatu ange ki he kakai ‘oku tu‘umālié ke nau nima homo mo fie vahevahe mo ha ni‘ihi ‘enau me‘a ‘oku ma‘ú."
        },
        {
          "number": "19",
          "text": "He ko ‘enau fakatoka ia ha makatu‘unga pau ‘o honau kaha‘ú. Pea te nau ‘ilo leva e anga ‘o e mo‘ui mo‘oní."
        },
        {
          "number": "20",
          "text": "‘E Tīmote, puke ma‘u e me‘a kuo tuku falala atu ‘e he ‘Otuá ke ke tauhí. Faka‘ehi‘ehi mei ha fa‘ahinga talanoa fakaemāmani mo launoa, ‘a ia ‘oku ngali loloto, ka ‘oku ‘ikai."
        },
        {
          "number": "21",
          "text": "Kuo mātu‘aki hē ‘a e tui ‘a e ni‘ihi ko ‘enau falala ki he fa‘ahinga talanoa peheé."
        }
      ]
    }
  },
  "2TI": {
    "name": "2 Tīmote",
    "chapters": {
      "1": [
        {
          "number": "1-2",
          "text": "‘Alā Tīmote, ko si‘oku foha ‘ofeina, Ko au Paula ‘oku ou tohi atú. Ko e ‘apōsitolo au ‘a Kalaisi Sīsū. Ko e ‘Otuá pē na‘á ne fili au ke u ‘apōsitolo ‘o fanongonongo ‘a e mo‘ui kuó ne tala‘ofa‘aki maí. Ko e mo‘ui ia ‘oku fakafou mai ‘ia Kalaisi Sīsū ko hotau ‘Eikí. Tauange ke ke ‘inasi ai pē he ‘ofa ‘aufuatō mo e manava‘ofa mo e tāpuaki ‘a e ‘Otuá ko e Tamai pea mo hotau ‘Eiki ko Kalaisi Sīsuú."
        },
        {
          "number": "3",
          "text": "‘Oku ou hūfia ma‘u pē koe he ‘aho mo e pō, peá u fakamālō ma‘u pē ki he ‘Otuá koe‘uhí ko koe. Ko e ‘Otua ia ‘o ‘eku ngaahi kuí, ‘a ē ‘oku ou fai loto-tau‘atāina ‘ene ngāué."
        },
        {
          "number": "4",
          "text": "‘Oku ou kei manatu ki ho lo‘imata na‘e toó, pea ‘oku ou faka‘amu ke ta fe‘iloaki, he ‘e fakafiefia ‘aupito ia kiate au."
        },
        {
          "number": "5",
          "text": "‘Oku ‘ikai ke ngalo ‘iate au ‘a e tui mo‘oni ‘a ho‘o fa‘eé, ‘a ‘Iunisi, pea mo ho‘o kui ko Loisí. Pea ‘oku mahino kiate au ko e tui ai pē ia ‘oku ‘iate koé."
        },
        {
          "number": "6",
          "text": "Pea ‘oku ou fie fakamanatu atu ai ke ke ngāue ‘aonga ‘aki ‘a e mafai ko ē na‘e foaki atu ‘e he ‘Otuá ‘i he‘eku hilifaki nima koé."
        },
        {
          "number": "7",
          "text": "He ko e Laumālie na‘e foaki mai ‘e he ‘Otuá, ‘oku ‘ikai ke fakatupu loto-fo‘i kiate kitautolu, ka ‘oku tau ma‘u ai e ivi mālohi, mo e loto-‘ofa, mo e loto-fakama‘uma‘u."
        },
        {
          "number": "8",
          "text": "Ko ia, ‘oua te ke mā hono fakafofonga‘i hotau ‘Eikí. Pea ‘oua te ke maa‘i au koe‘uhí ko ‘eku nofo pilīsoné, ka ke fie kau mu‘a he kātaki‘i ha ngaahi faingata‘a koe‘uhi ko e Ongoongo Leleí, he ‘e fakaivia ai koe ‘e he ‘Otuá."
        },
        {
          "number": "9",
          "text": "Na‘e fakahaofi kitautolu ‘e he ‘Otuá"
        },
        {
          "number": "10",
          "text": "Kuo hoko mai eni ‘a Kalaisi"
        },
        {
          "number": "11",
          "text": "Ko hono fanongonongo ‘o e Ongoongo Lelei ko iá na‘e fili ai au ‘e he ‘Otuá ke u hoko ko e tangata malanga, mo e ‘apōsitolo, mo e faiako."
        },
        {
          "number": "12",
          "text": "Pea ko hono ‘uhinga ia ‘oku ou faingata‘a‘ia ai ko ‘ení. Ka ‘oku ‘ikai te u mā ai. He ‘oku mahino kiate au ‘a e toko taha ‘oku ou tui ki aí, pea ‘oku ou ‘ilo pau te ne lava ‘o malu‘i au ‘o a‘u ki he ‘Aho Fakamuí ‘a e me‘a kuó ne fakafalala mai kiate aú."
        },
        {
          "number": "13",
          "text": "Pukepuke-‘a-fufula ‘a e ngaahi fakahinohino na‘á ku fai atú. Pea ‘ai e tui mo e ‘ofa ‘a Kalaisí ko ho fa‘ifa‘itaki‘anga."
        },
        {
          "number": "14",
          "text": "Na‘e fakafalala atu ha koloa mahu‘inga. Tauhi ia. ‘E tokoni atu e Laumālie Mā‘oni‘oní, ‘a ē ‘okú ne nofo ‘i hotau lotolotongá."
        },
        {
          "number": "15",
          "text": "Kuó ke ‘osi ‘ilo‘i foki ‘a hono lī‘aki au ‘e kinautolu kotoa ‘i ‘Ēsiá, ‘o kau ai mo Faikelo mo Heamokena."
        },
        {
          "number": "16",
          "text": "Tauange mo e ‘Eikí ke ne ‘alo‘ofa ki he ‘api ‘o ‘Onesifoló. He na‘e tu‘o lahi ‘ene fakalotolahi‘i aú. Pea na‘e ‘ikai ke ne maa‘i ‘eku nofo pilīsoné."
        },
        {
          "number": "17",
          "text": "Pea ko ‘ene a‘u mai pē ki Loma ní, peá ne kumi leva au he feitu‘u kotoa kae ‘oua ke ne ma‘u."
        },
        {
          "number": "18",
          "text": "Tauange mo e ‘Eiki ko Sīsuú ke ne ‘alo‘ofa kia ‘Onesifolo he ‘Aho ko eé! ‘Oku ‘ikai foki ke puli ‘iate kimoutolu ‘ene ngaahi tokoni na‘e fai kiate au ‘i ‘Efesoó."
        }
      ],
      "2": [
        {
          "number": "1",
          "text": "‘E Tīmote, si‘oku foha, ‘oku anga-lelei ‘a Kalaisi Sīsū. Tuku ke ne fakaivia koe."
        },
        {
          "number": "2",
          "text": "Kuo tu‘o lahi ho‘o fanongo he ngaahi fakahinohino ‘oku ou faí, pea ‘oku ou loto ke ke toe fakahoko atu e ngaahi fakahinohino ko iá ki ha ni‘ihi falala‘anga te nau toe fakahoko atu ai pē ki ha ni‘ihi kehe."
        },
        {
          "number": "3",
          "text": "Ko ena ko e sōtia fai mateaki koe he tau ‘a Kalaisi Sīsuú, pea kuo pau ke ke kau he kātaki‘i ha ngaahi mamahi."
        },
        {
          "number": "4",
          "text": "Kuo te‘eki ai ha sōtia ‘e loto ke ‘efihia ‘ene mo‘uí ‘i he ngaahi me‘a ‘o tua‘aá. He ko ‘ene taumu‘á pē ke fai e me‘a ‘oku loto ki ai ‘a e ‘eikitaú."
        },
        {
          "number": "5",
          "text": "‘E ‘ikai ma‘u ‘e ha taha ha lova ‘o kapau ‘e talangata‘a ia ki he ngaahi tu‘utu‘uni ‘o e lová."
        },
        {
          "number": "6",
          "text": "Pea ko e tangata ‘oku tōtōivi he‘ene ngoué, ‘oku totonu ke ne ‘uluaki ‘inasi ‘i he fua ‘o ‘ene ngoue ko iá."
        },
        {
          "number": "7",
          "text": "Kapau te ke fakakaukau‘i fakalelei e me‘a ‘oku ou laú, pea ‘e mahino atu hono kotoa, he ‘e tokoni atu ‘a e ‘Eikí."
        },
        {
          "number": "8",
          "text": "Hanga pē ho‘o fakakaukaú kia Sīsū Kalaisi. Ko e hako ia ‘o Tēvita, pea na‘e fokotu‘u hake ia mei he maté, ‘o fakatatau ki he Ongoongo Lelei ‘oku ou malanga‘í."
        },
        {
          "number": "9",
          "text": "Ko e Ongoongo Lelei pē ia ‘oku ou faingata‘a‘ia ai ko ení pea ‘oku ha‘i ai hoku nimá mo hoku va‘é, ‘o hangē ko ha taha fai hiá. Ka ‘oku ‘ikai foki ke ala ha‘i ‘a e Ongoongo Leleí ia."
        },
        {
          "number": "10",
          "text": "Pea ‘oku ou kātaki‘i ai e mamahi kotoa pē hei‘ilo ‘e fakamo‘ui ai ‘a e kakai kotoa kuo fili ‘e he ‘Otuá. ‘E foaki ma‘anautolu ha lāngilangi‘ia ta‘e ngata koe‘uhi ko ‘enau kau mo Kalaisi Sīsuú."
        },
        {
          "number": "11",
          "text": "‘Oku mo‘oni e laú,"
        },
        {
          "number": "12",
          "text": "Kapau te tau kīkītaki atu,"
        },
        {
          "number": "13",
          "text": "Te tau ala faihala kitautolu,"
        },
        {
          "number": "14",
          "text": "‘Oua te ke tuku ke ngalo ‘i ha taha ‘a e ngaahi me‘á ni. Fakatokanga ange ki he kakaí ‘i he ‘ao ‘o e ‘Otuá ke tuku ā ‘enau fie faka‘uhinga me‘á. He ‘e ‘ikai ma‘u ai ha me‘a ‘e ha taha. Ko hono mo‘oní kuo pau ke maumau ai e tui ‘a e kakai kotoa pē ‘oku nau fanongo ki aí."
        },
        {
          "number": "15",
          "text": "Tūkuingata ke hoa ho‘o mo‘uí mo e finangalo ‘o e ‘Otuá. Ke ke kau he‘ene kau ngāue, ‘a ia ‘oku ‘ikai ha me‘a ‘e taha te nau mā ai koe‘uhi ko ‘enau ako‘i pē ‘a e Ongoongo Lelei mo‘oní."
        },
        {
          "number": "16",
          "text": "Faka‘ehi‘ehi ‘aupito mei he talanoa laulaunoa mo ta‘e ‘aongá. He ‘e toe ‘ā‘āsili ai pē e hē ‘a e kakaí mei he ‘Otuá."
        },
        {
          "number": "17",
          "text": "Ko e fa‘ahinga talanoa ia ‘oku hangē ha hangatāmaki ‘oku mo‘uingata‘á. ‘Oku kau ‘a ‘Aiminia mo Failito he fa‘ahinga talanoa ko iá,"
        },
        {
          "number": "18",
          "text": "ko ‘ena tu‘uaki takai holo kuo ‘osi hoko, tokua, ‘a e toe tu‘ú. Pea kuo uesia ai ‘a e tui ‘a e ni‘ihi."
        },
        {
          "number": "19",
          "text": "Ka ‘e tu‘u ma‘u ai pē ‘a e makatu‘unga kuo ‘osi fakatoka ‘e he ‘Otuá. Pea kuo tohi tongi ai eni, “‘Oku ‘afio‘i ‘e he ‘Eikí ‘a hono kakaí. Afe mei he koví ‘a kinautolu kotoa pē ‘oku nau lotu kiate iá.”"
        },
        {
          "number": "20",
          "text": "Ko e fale lahi kotoa pē ‘oku ‘i ai e ngaahi ipu koula mo e ipu siliva. Ka ‘e ‘i ai foki mo e ‘ū ipu ‘akau mo e ‘ū ipu maka. Ko e ipu ‘e ni‘ihi ke fai ‘aki e ngaahi fatongia makehe. Ka ko e ipu ‘e ni‘ihi ‘oku ngāue faka‘aho ‘aki pē."
        },
        {
          "number": "21",
          "text": "‘Oku pehē pē mo e kakaí. Ko kinautolu ‘oku nau tuku ‘enau faikoví, te nau hoko kinautolu ko e kakai makehe. Pea ‘e hoa mo taau ai ‘enau mo‘uí mo e loto honau ‘Eikí, pea te nau lava leva ‘o fai ha ngaahi fatongia ‘aonga kehekehe."
        },
        {
          "number": "22",
          "text": "Ko ia, hola mei he ngaahi ‘ahi‘ahi ‘oku fa‘a ‘efihia ai e to‘utupú. Faitotonu ma‘u pē. ‘Ai ma‘u pē ho‘o tuí ke lahi, mo ho lotó ke ‘ofa, pea ‘ai ke ke mata kāinga, he ko e anga ia ‘o e kakai ‘oku nau fai loto-tau‘atāina ‘enau lotu ki he ‘Otuá."
        },
        {
          "number": "23",
          "text": "Faka‘ehi‘ehi mei he kakai ‘oku nau fai e ngaahi fakafekiki launoa mo fakaseselé. He ko e fa‘ahinga me‘a ia ‘oku fakatupu kē."
        },
        {
          "number": "24",
          "text": "Ko e kau ngāue ‘a e ‘Otuá ke ‘oua ‘e fa‘a kē, kae anga-fakatōkilalo ki he kakai kotoa pē, pea poto he faiakó, pea lahi ‘enau kātakí."
        },
        {
          "number": "25",
          "text": "Ka fakafepaki‘i koe ‘e ha ni‘ihi, peá ke fakatonutonu fakaalaala kinautolu, hei‘ilo ‘e fakatafoki kinautolu ‘e he ‘Otuá kiate ia pea nau ‘ilo e mo‘oní."
        },
        {
          "number": "26",
          "text": "He ko e fa‘ahinga ia kuo kūmoa ‘e he tēvoló ke nau fakaongo ange ki ai. Ka ‘e lava pē ke tokoni‘i kinautolu ‘e he ‘Otuá ke nau hao mei ai."
        }
      ],
      "3": [
        {
          "number": "1",
          "text": "Manatu‘i eni, ‘e hoko ha ngaahi faingata‘a lalahi ‘i he kuonga faka‘osi ‘o māmaní."
        },
        {
          "number": "2",
          "text": "‘E mo‘ui siokita ai e kakaí mo mānumanu koloa. Te nau anga-hīkisia mo fie lahi. Te nau anga-fakaaoao mo anga-tu‘u ki he‘enau mātu‘á. Te nau mo‘ui ta‘e hounga mo ta‘e ma‘a."
        },
        {
          "number": "3",
          "text": "Te nau anga-ta‘e‘ofa, mo ta‘e faka‘atu‘i, mo fasitu‘u, mo ngutu lau, mo fita‘a. Te nau fakalili‘a he me‘a kotoa pē ‘oku lelei mo ‘aongá."
        },
        {
          "number": "4",
          "text": "Te nau anga-kākā, mo fulikivanu, mo fakafuofuolahi. Te nau ‘ofa pē he fakausousá kae ‘ikai ‘ofa he ‘Otuá."
        },
        {
          "number": "5",
          "text": "Te nau ngali lotu pē kae faka‘ikai‘i ‘a e ivi ‘o e lotu mo‘oní. ‘Oua te ke feohi mo ha kakai pehē."
        },
        {
          "number": "6",
          "text": "‘Oku ‘i ai ha ni‘ihi ‘iate kinautolu ‘oku nau lohiaki‘i e ngaahi ‘apí, kae lava ke nau pō si‘a kau fefine ‘oku kei vaivai ‘enau mo‘uí koe‘uhi ko ‘enau kei pōpula ki ha ngaahi angahala mo e ngaahi holi kehekehe."
        },
        {
          "number": "7",
          "text": "Ko e fa‘ahinga kakai fefine ia ‘oku nau holi ma‘u pē ke ‘ilo ha me‘a fo‘ou ka ‘oku faingata‘a ke mahino kiate kinautolu e mo‘oní."
        },
        {
          "number": "8",
          "text": "Ko e kakai kākā ‘oku ou laú, ko e kau fakafili ia ki he mo‘oní, ‘o hangē pē ko e fakafili ‘a Siani mo Siamepi kia Mōsesé. Ko e kakai ia ‘oku ‘atamai fakalielia mo tui loi."
        },
        {
          "number": "9",
          "text": "Ka he‘ikai ke sia‘a fuoloa ‘enau ngaahi feinga ‘oku faí. He ‘e faifai pea ‘ilo ‘e he kakai kotoa pē ‘enau heé, ‘o hangē ko e hē ‘a Siani mo Siamepí."
        },
        {
          "number": "10",
          "text": "‘E Tīmote, kuo mahino lelei kiate koe ‘a e anga ‘eku mo‘uí mo ‘eku fa‘ahinga fakahinohinó. Kuo mahino lelei kiate koe ‘a e taumu‘a ‘eku mo‘uí, mo e anga ‘o ‘eku tuí. ‘Oku mahino kiate koe ‘eku fa‘a kātakí, mo ‘eku ‘ofá, mo ‘eku tu‘u kalikalí,"
        },
        {
          "number": "11",
          "text": "mo ‘eku mo‘ua he ngaahi fakatanga mo e ngaahi faingata‘a ‘i he tukui kolo ‘i ‘Aniteoke mo ‘Aikoniume mo Līsitá. Ka na‘e fakahaofi au ‘e he ‘Eikí mei he ngaahi faingata‘a kātoa ko iá."
        },
        {
          "number": "12",
          "text": "He ka ‘ilonga ha taha kuo kau mo Kalaisi Sīsū pea fie mo‘ui fakalotu mo‘oní, kuo pau ke fakatanga‘i ia."
        },
        {
          "number": "13",
          "text": "Ka ko e kakai fai kovi mo lotu loí, ‘e fakautuutu pē ‘enau fai koví. Ko e fa‘ahinga kinautolu ‘oku nau takihee‘i e kakaí, he na‘e tomu‘a takihee‘i kinautolu."
        },
        {
          "number": "14",
          "text": "Piki pē koe ia he ngaahi fakahinohino na‘e fai kiate koe peá ke tui ki aí. He ‘oku ‘ikai te ke sola ki he fa‘ahinga na‘a nau fakahinohino koé."
        },
        {
          "number": "15",
          "text": "Talu ho‘o kei si‘i mo ho‘o maheni mo e Folofola toputapu ‘a e ‘Otuá, ‘a ē ‘e lava ke fakamaama ai ho ‘atamaí ke ke tui kia Sīsū Kalaisi kae fakahaofi ho laumālié."
        },
        {
          "number": "16",
          "text": "Ko e Folofolá kotoa kuo fakamānava‘i ‘e he ‘Otuá, pea ‘oku ‘aonga ki hono ako‘i mo tokoni‘i e kakaí, mo hono fakatontonu mo fakahinohino ‘enau mo‘uí,"
        },
        {
          "number": "17",
          "text": "koe‘uhí ke mateuteu ai ‘a e kakai ‘a e ‘Otuá hono fai e ngaahi ngāue ‘aonga kehekehe."
        }
      ],
      "4": [
        {
          "number": "1",
          "text": "Ka toe foki mai ‘a Kalaisi Sīsū ke pule fakatu‘i, pea te ne fakamāu‘i e kakai kotoa pē, ‘a e kakai ‘oku kei mo‘uí, pea pehē ki he kakai kuo ‘osi maté. Pea ‘oku ou fakakouna leva koe ‘i he ‘afio mai ‘a e ‘Otuá mo Kalaisí,"
        },
        {
          "number": "2",
          "text": "ke ke malanga‘i e Ongoongo Lelei ‘a e ‘Otuá. Tōtōivi hono malanga‘í, ‘o tatau ai pē pe ‘e manakoa pe ‘ikai. Fakatonutonu e mo‘ui ‘a e kakaí pea akonekina kinautolu, mo toe fakalotolahi‘i foki. Ka ke ka fakahinohino kinautolu, peá ke ‘ai ho‘o kātakí ke lahi."
        },
        {
          "number": "3",
          "text": "Kuo vavé ni pē ha ‘aho ‘e pipiko‘ia ai e kakaí he fakahinohino ‘o e mo‘oní. Te nau tānaki mai ‘e kinautolu ha kau malanga te nau tala mai pē ha ngaahi me‘a ‘oku hoa mo ‘enau ngaahi holí."
        },
        {
          "number": "4",
          "text": "Te nau afe mei he mo‘oní kae fie fanongo ki ha ngaahi fananga."
        },
        {
          "number": "5",
          "text": "Ka ko koe ia, ke ke loto mokomoko ai pē mo ‘ūkuma. Tūkuingata hono malanga‘i e Ongoongo Leleí pea fai ke a‘u ho fatongia mei he ‘Otuá."
        },
        {
          "number": "6",
          "text": "Kuo ofi eni ke feilaulau‘i ‘eku mo‘uí. Kuo a‘u mai e ‘aho ke u tuku folau aí."
        },
        {
          "number": "7",
          "text": "Na‘á ku ‘osikiavelenga he taú. Na‘á ku fai ke a‘u ‘eku lová. Na‘á ku mateaki‘i e lotu mo‘oní."
        },
        {
          "number": "8",
          "text": "Kuo tuku tatali mai mei mu‘a ‘a hoku pale koe‘uhí ko ‘eku fie fai e finangalo ‘o e ‘Otuá. Ko e ‘Otua ia ‘oku ‘ikai ke filifilimānako ‘ene fakamāú. Pea te ne fakapale‘i au he ‘Aho Fakamāú, pea pehē pē ki he kakai kotoa ‘oku nau fakatu‘amelie ki he‘ene toe liuaki maí."
        },
        {
          "number": "9",
          "text": "Ha‘u mu‘a ke ta fe‘iloaki ‘i ho faingamālie vave tahá."
        },
        {
          "number": "10",
          "text": "He ko Tīmasi eni kuo afe he ngaahi mālie ‘o māmani, pea hoko ai pē mo ‘ene lī‘aki au kae hola ki Tesalonaika. Kuo hiki ‘a Kilisiki ki Kalētia. Pea ko Taitusi, kuo hiki ki Talamati."
        },
        {
          "number": "11",
          "text": "Ko Luke pē toko taha ‘oku ‘iate aú. Kumi mu‘a ‘a Ma‘ake pea mo ōmai ai pē. He ko e tokoni lahi ‘a‘ana kiate aú."
        },
        {
          "number": "12",
          "text": "Ko Tikiko, na‘á ku fekau ke hiki ki ‘Efesō."
        },
        {
          "number": "13",
          "text": "Ka ke ka ha‘u leva, peá ke ha‘u koe mo hoku pulupulu na‘á ku tuku ‘ia Ka‘apo ‘i Taloasí. Pea ‘oua mu‘a na‘a ngalo ‘eku ‘ū tohí, tautautefito ki he‘eku ngaahi tohi kili‘i manú."
        },
        {
          "number": "14",
          "text": "Na‘e fakafe‘ātungia‘i lahi au ‘e he tangata tuki ukamea ko ena ko ‘Ālekisānita. Ka ‘e tautea ia ‘e he ‘Eikí koe‘uhí ko ‘ene ngaahi me‘a kuo faí."
        },
        {
          "number": "15",
          "text": "Tokanga‘i lelei ia. He ‘oku ‘ikai te ne tali e ngaahi me‘a ‘oku tau malanga‘í."
        },
        {
          "number": "16",
          "text": "‘I he‘eku ‘uluaki hopó, na‘e ‘ikai ke kau ha taha mo au. Ko hono mo‘oní, na‘a nau ‘osi kotoa he lī‘aki aú. ‘Ofa pē ke ‘oua ‘e ‘eke ia kiate kinautolu."
        },
        {
          "number": "17",
          "text": "Ka na‘e tu‘u tafa‘aki ‘a e ‘Eikí ‘iate au. Na‘á ne fakaivia au ke u lava ‘o tala kakato ‘ene Ongoongo Leleí ke fanongo ki ai ‘a e kakai muli kotoa pē. Pea na‘e malu‘i ai pē au ‘e he ‘Eikí mei he fanga laione fekaí."
        },
        {
          "number": "18",
          "text": "Pea te ne malu‘i ma‘u ai pē au mei he koví kae ‘oua kuó ne fakahū au ki hono pule‘anga fakahēvaní. ‘Oku taau ke tau fakafeta‘i kiate ia ke ta‘e ngata pea tuputupu‘a. ‘Ēmeni."
        },
        {
          "number": "19",
          "text": "‘Ofa atu kia Pīsila mo ‘Akuila pea mo e fāmili ‘o ‘Onesifoló."
        },
        {
          "number": "20",
          "text": "Ko ‘Elasito, na‘e nofo ai pē ‘i Kolinitō. Pea na‘á ku ha‘u aú ‘oku puke ‘a Talofima ‘i Mileto."
        },
        {
          "number": "21",
          "text": "Feinga lahi ke ke ha‘u ki mu‘a he fa‘ahi ta‘u momokó. ‘Oku ‘ofa atu ‘a ‘Iupolo mo Piutena, mo Laino, mo Kalōtia, pea mo e kāinga lotu kotoa pē."
        },
        {
          "number": "22",
          "text": "‘Ofa ke kau ai pē ‘a e ‘Eikí ‘iate koe mo ne tāpuaki‘i koe."
        }
      ]
    }
  },
  "TIT": {
    "name": "Taitusi",
    "chapters": {
      "1": [
        {
          "number": "1",
          "text": "Ko au Paula ‘oku tohi atú, ko e tokotaha fai fatongia au ‘a e ‘Otuá, pea ko e ‘apōsitolo ‘a Sīsū Kalaisi."
        },
        {
          "number": "2",
          "text": "He ko e finangalo ‘o e ‘Otuá, ke ‘i ai ha‘anau ‘amanaki lelei ki he mo‘ui ta‘engata na‘e tala‘ofa ‘aki mai ‘i ono‘ahó. ‘Oku ‘ikai ke loi ‘a e ‘Otuá,"
        },
        {
          "number": "3",
          "text": "pea ‘i he hoko mai ‘a e ‘aho na‘e tuku paú na‘á ne fakahaa‘i ‘a e mo‘ui ko iá ‘aki ‘ene Ongoongo Leleí. Ko e ‘Otua ko hotau Fakamo‘uí, na‘á ne fakafalala mai kiate au ‘a e malanga‘i ‘o e Ongoongo Lelei ko iá."
        },
        {
          "number": "4",
          "text": "Tauange‘e Taitusi, ko hoku foha mo‘oni he tuí, ‘a ē ‘okú ta fakatou kau ki aí, ke ke ‘inasihe ‘ofa li‘oa mo e tāpuaki ‘a e ‘Otuáko e Tamaí mo e ‘Eiki ko Sīsū Kalaisí."
        },
        {
          "number": "5",
          "text": "Ko hono ‘uhinga iana‘á ku fekau ai ke ke nofopē ‘i Kēlití, ke ke hanga ‘o fakamā‘opo‘opo ‘a e ngaahi me‘a na‘e toe ke faí, mo fakanofo ha kau taki ‘o e ngaahi siasi he kolo takitaha. Vakai na‘a ngalo ‘eku ngaahi fakahinohinó."
        },
        {
          "number": "6",
          "text": "Ko e takí, ke ‘oua ‘e ‘i ai ha ongoongo kovi ‘e kau kiate ia, peá ke tokotaha pē hono malí, mo tui ‘Otua ‘ene fānaú, ‘o ‘ikai haua mo talangata‘a."
        },
        {
          "number": "7",
          "text": "Ko e ngāue foki ‘a e ‘Otuá ‘oku pule ki ai ‘a e kau takí. Pea ‘oku ‘oku taauai ke ‘oua ‘e ‘i ai ha ongoongo-kovi ‘e kau kiate kinautolu. ‘Oua ‘e fakanofo ha taha ‘oku fie pule, pe fa‘a ‘ita vave, pe fa‘a konā, pe houtamaki, pe mānumanu koloa."
        },
        {
          "number": "8",
          "text": "Fili pē ha kakai ‘oku mata kāinga mo fa‘a ngāue ‘aonga, fakapotopoto, fai totonu, anga-ma‘a, mo fa‘a kātaki."
        },
        {
          "number": "9",
          "text": "‘Oku fiema‘u pē ha kakai ‘oku piki he tala fungani na‘e fakahinohino ange kiate kinautolú. Pea ‘e tonu ai‘enau fale‘i e kāingá, mofakatonutonu ‘a e fa‘ahinga te nau fakafepaki‘i ‘a e tala fungani ko iá."
        },
        {
          "number": "10",
          "text": "‘Oku ‘i ai e tokolahi ‘oku ‘ikai te nau faka‘apa‘apa ki he kau takí, mo nau fakamafola holo ‘a e ngaahi ‘uhinga launoa ‘oku hē ai e kakaí. ‘Oku tautautefito eni ki he kāinga Siu ‘e ni‘ihi,"
        },
        {
          "number": "11",
          "text": "pea kuo pau ke ta‘ofi kinautolu. He kuo moveuveu ha ngaahi ‘api ‘e ni‘ihi ‘i he‘enau fai ‘a e ngaahi fakahinohino hala ‘oku ‘ikai ke totonu ke nau fai. Pea ‘āsili aí foki ko ‘enau kumi koloa aí."
        },
        {
          "number": "12",
          "text": "Hangē ko e lau ‘a e palōfita Kēliti ‘e taha,"
        },
        {
          "number": "13",
          "text": "Ko e lau ia ‘oku mo‘oni. Pea ‘oku totonu ke ke valoki‘i ‘a e kakai peheé. He ‘e tokoni‘i ai ‘enau tuí ke mālohi ange."
        },
        {
          "number": "14",
          "text": "‘Oua te ke tokanga ki ha ngaahi talatupu‘a ‘a e kakai Siú, pe ko ha ngaahi tu‘utu‘uni ‘a ha fa‘ahinga ‘oku nau fakasītu’a‘i e mo‘oní."
        },
        {
          "number": "15",
          "text": "‘Oku ma‘a ‘a e me‘a kotoa pē ki he vakai ‘a e kakai ‘oku loto-ma‘á. Ka ‘oku ‘ikai ha me‘a ‘e taha ‘e ma‘a ki he vakai ‘a e kakai ‘oku ‘uli honau lotó"
        },
        {
          "number": "16",
          "text": "‘Oku lau ‘e he kakai peheé ‘oku nau ‘ilo ‘a e ‘Otuá. Ka ‘oku ‘ilonga pē ‘i honau ‘ulungāangá ‘oku ‘ikai. Ko e kakai anga-fakalielia kinautolu. ‘Oku ‘ikai te nau fie talangofua ki he ‘Otuá. Pea ‘oku ‘ikai ke nau ‘aonga ki ha me‘a ‘e taha."
        }
      ],
      "2": [
        {
          "number": "1",
          "text": "‘E Taitusi, fai pē ‘e koe ‘a e ngaahi fakahinohino ‘oku tonú."
        },
        {
          "number": "2",
          "text": "Fale‘i e mātu‘a tangatá ke nau anga fa‘a kātaki, fakamatāpule, mo fakapotopoto, pea ‘ouana‘a vaivai ‘enau tuí, mo ‘enau ‘ofá, pea mo ‘enau kātakí."
        },
        {
          "number": "3",
          "text": "Fale‘i e finemātu‘ake taau honau‘ulungāanga mo e kakai ‘oku ‘ofa mo‘oni he ‘Eikí. Vakai na‘a nau ngutu lau, pe ‘e fu‘u hulu ‘enau inu uainé. Fekau ke nau fakahinohino ha ngaahi me‘a ‘oku hoa mo tāú,"
        },
        {
          "number": "4",
          "text": "hei‘ilo ‘e hoko ai ‘a e kau fefine toki malí ko ha uaifi ‘ofa, mo ha fa‘ē ‘ofa."
        },
        {
          "number": "5",
          "text": "‘Io, ‘oku taau mo kinautolu ke nau anga-fakapotopoto mo anganofo, ke nau poto he ngaahi ngāue faka‘apí, mo fakamu‘omu‘a honau husepānití. Pea ‘e ‘ikai leva ke faifai ange pea lau‘ikoviae Ongoongo Lelei ‘a e ‘Otuá."
        },
        {
          "number": "6",
          "text": "Fale‘i ‘a e kau talavoú ke nau mapule‘i kinautolu ‘i he me‘a kotoa pē."
        },
        {
          "number": "7",
          "text": "‘Ai ma‘u pē ho‘o mo‘uí ko e fa‘ifa‘itaki‘anga. Pea ka ke ka malanga, ‘ai ke ke anga-fakamātoato mo fakamatāpule."
        },
        {
          "number": "8",
          "text": "‘Ai ma‘u pē ke hoa mo taau ho‘o leá, ke ‘oua na‘a fakaanga‘i ‘e ha taha. Pea ‘e mā ai ho ngaahi filí ko e ‘ikai ha‘anau lau kovi ‘e ala fai mai kiate kitautolú."
        },
        {
          "number": "9",
          "text": "Fale‘i e kau pōpulá ke nau fakaongoongo ki he fa‘ahinga ‘oku ‘anautolu kinautolú, pea nau feinga ke fiemālie ‘a e loto ‘o honau ngaahi pulé ‘i he me‘a kotoa pē. Vakai na‘a nau taungutu ki honau kaupulé,"
        },
        {
          "number": "10",
          "text": "pe alaalanoa ki he‘enau koloá. ‘Ai ke nau fai totonu ma‘u pē mo falala‘anga kakato. Pea ‘e faka‘apa‘apa‘i leva ‘e he kakai kotoa pē ‘a e ngaahi fakahinohino ‘oku fai ‘o fekau‘aki mo hotau ‘Eiki mo Fakamo‘uí."
        },
        {
          "number": "11",
          "text": "Kuo fakahaa‘i mai ‘e he ‘Otuá ‘a e lahi ‘ene ‘ofá ‘aki ‘ene hoko mai ke fakamo‘ui ‘a e kakaikotoa pē."
        },
        {
          "number": "12",
          "text": "Na‘á ne ako‘i kitautolu ke tau tuku ‘etau mo‘ui ta‘e faka-‘Otuá, mo ‘etau ngaahi holi fakaekakanó, katau mo‘ui maau mo faitotonu ‘i māmani,"
        },
        {
          "number": "13",
          "text": "mo talitali ai pē ki he ‘aho ‘e toe hā‘ele lāngilangi‘ia mai ai hotau mafi ‘Otua mo Fakamo‘ui ko Sīsū Kalaisí. He toki ‘aho fakakoloa ia!"
        },
        {
          "number": "14",
          "text": "Na‘á ne foaki mai ‘e ia ia ke fakahaofi kitautolu mei he me‘a kotoa pē ‘oku koví, mo ngaohi kitautolu ke tau hoko ko ha kakai ‘e mo‘ui taau mo fie fai lelei."
        },
        {
          "number": "15",
          "text": "Fai e ngaahi fakahinohino ko iá. Fakalotolahi‘i mo fakatonutonu e kakaí ‘aki ‘a e mafai kakato ‘o ho lakangá."
        }
      ],
      "3": [
        {
          "number": "1",
          "text": "Fakamanatu ange ki hokāinga lotú ke nau fakaongoongo ki he kau pulé mo e ma‘u mafaí. ‘Oua te nau angatu‘u kiate kinautolu. Pea ‘ai ma‘u pē kenau fie fai ha ngāue ‘oku ‘aongá."
        },
        {
          "number": "2",
          "text": "‘Oua te nau fa‘a fasitu‘u, pe fakafekiki, kae ‘ai ma‘u pē ke nau anga-vaivai, mo anga-fakamaheningofua, mo anga-fakamatāpule ki he kakai kotoa pē."
        },
        {
          "number": "3",
          "text": "‘I he kuo hilífoki, na‘a tau fakavalevale, mo talangata‘a, mo hē. Na‘a tau pōpula kitautolu ki he ngaahi holi, mo e ngaahi mālie kehekehe ‘o māmani. Na‘a tau mo‘ui‘aki ‘a e fakafāsifasí, mo e meheká. Na‘e fehi‘a mai ‘a e kakai kotoa pē kiatekitautolu, pea na‘e ‘ange‘ange ia‘i he‘etau fehi‘a kiate kinautolú."
        },
        {
          "number": "4",
          "text": "Kana‘e fakahaa‘i maie ‘ofa ‘aufuatō ‘ae ‘Otuá ko hotau Fakamo‘ui,"
        },
        {
          "number": "5-6",
          "text": "peá ne fakamo‘u kitautolu. Na‘e ‘ikai tu‘unga ia ‘i ha failelei ‘atautolu, ka ko ‘ene ‘alo‘ofá. Na‘á ne fufulu ‘aki kitautolue ivi ‘o e Laumālie Mā‘oni‘oní, ‘a ē na‘á ne lilingi mai ‘o fonu mahuohua ‘i he‘etau mo‘uí. Pea na‘e fanau‘i-fo‘ou ai kitautolu, mo faka‘inasi ai kitautolu‘iha mo‘ui fo‘ou."
        },
        {
          "number": "7",
          "text": "Pea kuo fakalelei ai ‘e he ‘Otuá kitautolu mo ia, ko ‘ene me‘a‘ofa ‘ata‘atā, ‘o tau hoko ai pēko hono ngaahi ‘ea kuo ‘i ai ‘etau ‘amanaki lelei ki he mo‘ui ta‘engatá."
        },
        {
          "number": "8",
          "text": "Ko e ongoongo lelei ia ‘oku mo‘oni."
        },
        {
          "number": "9",
          "text": "‘Oua ‘e kau ‘i ha ngaahi fekihiaki fakapiko ‘i ha ‘ū tohi hokoko. Pea ‘oua pē ‘e kau ‘i ha ngaahi fakakikihi mo tau‘aki ‘uhinga he Lao ‘a Mōsesé, ko e fa‘ahinga me’afakamole ivi mo ta‘e ‘aonga ia."
        },
        {
          "number": "10",
          "text": "Fai ha fakatokanga tu‘otaha pe tu‘oua ki ha taha fakatupu-moveuveu. Pea ka ‘osi ia, pea ‘oua‘e toe fetu‘utaki mo ia."
        },
        {
          "number": "11",
          "text": "He ko e fa‘ahinga ia kuo ‘atamai kovi mo angahala. ‘Oku ‘ilonga ‘aupito pē ‘enau halaiá."
        },
        {
          "number": "12",
          "text": "‘Oku ou fakakaukau ke fekau ‘a ‘Ātema pe ko Tikiko ke ‘alu atu. Ka a‘u atu ia, peá ke feinga lahi mu‘a ke ke ‘alu ange ki Naikopoli ‘o tali au. He kuó u pehēke u nofo ai ke ‘osi ‘a e fa’ahita‘u momokó."
        },
        {
          "number": "13",
          "text": "Ka teu ō ‘a e tufunga lao ko Sená, mo ‘Āpolosi, peá ke fai mu‘a kiate kinaua ‘a e tokoni lahi taha ‘okú ke ala lavá, ke ‘oua te na fe‘amokaki ‘i ha me‘a."
        },
        {
          "number": "14",
          "text": "Fei mo fie faka‘aonga‘i ‘e hotau kakaí honau iví ki ha ngaahi ngāue ‘aonga, ke tokoni‘i ‘aki ha ni‘ihi ‘oku faingata‘a‘ia. ‘Oku ‘ikai ke totonu ke nau nofo noa."
        },
        {
          "number": "15",
          "text": "‘Oku ‘ofa atu kiate koe ‘a e kāinga kotoa pē ‘i hení. ‘Ofa atu ki he kāinga lotu ‘i hená. Pea tauange ke mou kei ‘inasi ai pē he ‘ofa hulu ‘a e ‘Otuá."
        }
      ]
    }
  },
  "PHM": {
    "name": "Filimone",
    "chapters": {
      "1": [
        {
          "number": "1-2",
          "text": "Si‘i Filimone, mo hotau tuofefine ko ‘Apafia, mo hotau kaungāsōtia ko ‘Akipō, mo e kāinga lotu kotoa ‘oku fa‘a fakataha ‘i homou ‘apí."
        },
        {
          "number": "3",
          "text": "Tauange ke mou ‘inasi ai pē he ‘ofa lī‘oa mo e tāpuaki ‘a e ‘Otuá ko e Tamai mo e ‘Eiki ko Sīsū Kalaisí."
        },
        {
          "number": "4",
          "text": "Ko ‘eku lotu ma‘u pē ma‘amoutolú peá u fakamālō ai ki he ‘Otuá"
        },
        {
          "number": "5",
          "text": "koe‘uhí ko e ongo mai kiate au ho‘omou tui ki he ‘Eiki ko Sisuú mo ho‘omou ‘ofa ki he kakai kotoa pē ‘a e ‘Otuá."
        },
        {
          "number": "6",
          "text": "‘Oku ou kole ki he ‘Otuá ke hoko ho‘omou talaki ki he kakai kehé ho‘omou tuí ko ha me‘a ke fakautuutu ai ‘enau ‘ilo ki he ngaahi tāpuaki kuo faka‘inasi ‘aki kitautolu ‘e Kalaisí."
        },
        {
          "number": "7",
          "text": "Si‘oku tokoua, ‘oku fakafiefia mo fakalotolahi kiate au ho‘o ‘ofá, pea kuo māfana ai e loto ‘o e kāinga lotú."
        },
        {
          "number": "8",
          "text": "‘I he‘ene peheé leva, te u fakato‘oto‘a au ke fai atu ha tu‘utu‘uni, he ko ho tokoua au ‘ia Kalaisi."
        },
        {
          "number": "9",
          "text": "Ka koe‘uhí ko ‘eku ‘ofa ‘iate koé, ‘oku sai ange kiate au ke u fai atu pē ha kole."
        },
        {
          "number": "10",
          "text": "‘Oku ou kole fakamātoato atu ke ke tokoni‘i ‘a si‘i ‘Onesemá. ‘Okú ne hangē ha foha mo‘oni ‘o‘okú, he na‘á ne tali ‘a Kalaisi ‘i ‘api pōpulá ni koe‘uhí ko au."
        },
        {
          "number": "11",
          "text": "Ki mu‘a atú, ko ha toko taha ia na‘e ta‘e ‘aonga kiate koe. Ka kuó ne ‘aonga eni kiate kitaua."
        },
        {
          "number": "12",
          "text": "‘Oku ou teu eni ke fakafoki atu ia kiate koe, pea ‘oku mafasia lahi ai hoku lotó."
        },
        {
          "number": "13",
          "text": "‘E lelei ange kiate au ke nofo pōpula ai pē heni mo au ke ne fetongi koe he tokoni mai kiate aú."
        },
        {
          "number": "14",
          "text": "Ka ‘oku ‘ikai te u fie fakakouna koe. ‘Oku ou loto ke ke fai tau‘atāina pē ho‘o ‘ofa ‘iate aú, pea ‘oua ‘e fakapu‘ia."
        },
        {
          "number": "15",
          "text": "Na‘a ko homo fakamāvae fuonounou mo ‘Onisemá kae toki fakafoki atu ia ke ne nofo ai leva ‘iate koe,"
        },
        {
          "number": "16",
          "text": "‘o ‘ikai ko ha pōpula pē eni, he kuo hulu atu ia ai. He ko ho toe tokoua ‘ofeina ia ‘ia Kalaisi. ‘Oku mahu‘inga ‘aupito ia kiate au. Pea huanoa ha‘ane mahu‘inga kiate koe. He ko ho‘o pōpula ia mo ho toe tokoua ‘i he ‘Eikí."
        },
        {
          "number": "17",
          "text": "‘I he‘ene peheé leva, kapau ‘okú ke lau au ko ho kaume‘a, peá ke ‘ai ā mu‘a ke tatau ho‘o tali ‘ene foki atú mo ha‘o tali ha‘aku ‘alu atu ‘a‘aku."
        },
        {
          "number": "18",
          "text": "Pea kapau na‘á ne fai ha kovi kiate koe, pe ‘oku mo‘ua kiate koe, peá ke tohi ia kiate au."
        },
        {
          "number": "19",
          "text": "Ko e tohi nima ena ‘a‘aku: KO AU, PAULA, TE U TOTONGI FAKAFOKI ATU. Ka ke manatu‘i, na‘a mo e mo‘ui ho laumālié ‘okú ke mo‘ua mai ai kiate au."
        },
        {
          "number": "20",
          "text": "Si‘oku tokoua ‘ia Kalaisi ko hotau ‘Eiki, ‘ofa mu‘a ‘o tali ‘eku kolé, kae fei mo nonga hoku lotó."
        },
        {
          "number": "21",
          "text": "‘Oku ou tui te ke tali ‘eku kolé, pea te ke toe fai ‘o mahulu atu."
        },
        {
          "number": "22",
          "text": "Kātaki kae teuteu ange ha ki‘i feitu‘u hena ke u mālōlō ai. He ‘oku ou ‘amanaki ‘e tali ho‘omou ngaahi lotu ‘oku fai ma‘akú, pea ‘e lava ai ke u ‘a‘ahi atu kiate kimoutolu."
        },
        {
          "number": "23",
          "text": "‘Okú ma ‘i ‘api pōpulá ni mo ‘Epafasi koe‘uhi ko ‘ene kau mo Kalaisi Sīsuú. ‘Okú ne ‘ofa atu kiate kimoutolu,"
        },
        {
          "number": "24",
          "text": "pea pehē pē mo Ma‘ake, ‘Ālisitako, Tīmasi, mo Luke, ‘a ia ‘oku mau kaungāngāue mo au heni."
        },
        {
          "number": "25",
          "text": "‘Ofa ke mou ‘inasi ai pē he ‘ofa lī‘oa ‘a e ‘Eiki ko Sīsū Kalaisí."
        }
      ]
    }
  },
  "HEB": {
    "name": "Hepelū",
    "chapters": {
      "1": [
        {
          "number": "1",
          "text": "‘I he kuo hilí na‘e tu‘olahi mo founga kehekehe ‘a e folofola mai ‘a e ‘Otuá ki he‘etau ngaahi kuí, ‘o fakafou mai ‘i he kau palōfitá."
        },
        {
          "number": "2",
          "text": "Ka ‘i he ngaahi ‘aho faka‘osi ko ení kuó ne folofola mai kiate kitautolu ‘i hono ‘Aló. Ko hono ‘Aló na‘e fakatupu ai ‘e he ‘Otuá ‘a e me‘a kotoa pē, pea ‘e ‘i ai e ‘aho ‘e hoko ai e me‘a kotoa pē ko ‘ene me‘a."
        },
        {
          "number": "3",
          "text": "‘Oku hā sino ‘iate ia ‘a e nāunau kotoa ‘o e ‘Otuá, pea ‘okú ne tatau tofu pē mo e ‘Otuá, he ‘okú ne pukepuke ‘a e me‘a kotoa pē ‘aki ‘ene folofola māfimafí."
        },
        {
          "number": "4",
          "text": "Na‘á ne hoko ‘o lahi ange ‘i he kau ‘āngeló, ‘o hangē pē ko hono ui‘aki e hingoa ‘oku lahi ange ‘i he ngaahi hingoa ‘o e kau ‘āngeló."
        },
        {
          "number": "5",
          "text": "Kuo te‘eki ai ke pehē ange ‘e he ‘Otuá ki ha ‘āngelo,"
        },
        {
          "number": "6",
          "text": "Na‘e teu ke tuku mai ‘e he ‘Otuá hono ‘Alo Lahí ki māmani, peá ne fekau ‘a e kau ‘āngeló ke nau lotu kiate ia."
        },
        {
          "number": "7",
          "text": "Pea ka lau ‘a e ‘Otuá ki he kau ‘āngeló, ‘okú ne pehē,"
        },
        {
          "number": "8",
          "text": "Ka ko e lau eni ‘a e ‘Otuá ‘o kau ki hono ‘Aló,"
        },
        {
          "number": "9",
          "text": "‘Okú ke mateaki‘i e faitotonú"
        },
        {
          "number": "10",
          "text": "Pea ko e toe lau eni ‘e taha ‘a e Folofolá,"
        },
        {
          "number": "11",
          "text": "‘E ‘auha ia, ka te ke ‘i ai ai pē koe."
        },
        {
          "number": "12",
          "text": "‘E pelupelu ia, ‘o hangē ha kofú"
        },
        {
          "number": "13",
          "text": "Kuo te‘eki ai ke pehē ange ‘e he ‘Otuá ki ha ‘āngelo,"
        },
        {
          "number": "14",
          "text": "He ko e hā ‘a e kau ‘āngeló?"
        }
      ],
      "2": [
        {
          "number": "1",
          "text": "Ko hono ‘uhinga ia kuo pau ke tau ‘āsili piki ma‘u ai ki he ngaahi mo‘oni kuo fakahā mai kiate kitautolú, telia na‘a tau hē mei ai."
        },
        {
          "number": "2",
          "text": "Na‘e fakamo‘oni‘i ‘a e ngaahi fekau na‘e fakahoko mai ‘e he kau ‘āngeló ki he‘etau ngaahi kuí, pea ‘ilonga ha taha na‘e ‘ikai ke fakaongo pe talangofua ki ai na‘e tautea ‘o fakatatau ki he‘ene hiá."
        },
        {
          "number": "3",
          "text": "‘E lava fēfē leva ke tau hao ‘o kapau he‘ikai ke tau tokanga ki ha fakamo‘ui lahi fau pehē? Ko e ‘Eikí pē na‘á ne mu‘aki fakahā mai ‘a ‘ene fakamo‘ui ko ení, pea na‘e fakamo‘oni‘i mai ia kiate kitautolu ‘e he fa‘ahinga na‘e fanongo ki aí."
        },
        {
          "number": "4",
          "text": "Pea ko e ‘Otuá tonu pē na‘e fakamo‘oni ki ai ‘aki ha ngaahi mana mo ha ngaahi ngāue fakaofo, pea mo ‘ene tufotufa e ngaahi me‘a‘ofa ‘a e Laumālie Mā‘oni‘oní ‘o fakatatau ki hono finangaló."
        },
        {
          "number": "5",
          "text": "Na‘e ‘ikai ke fekau ‘e he ‘Otuá ‘a e kau ‘āngeló ke pule ki he maama ka hokó, ‘a ia ‘oku tau lau ki aí."
        },
        {
          "number": "6",
          "text": "He ko e lau eni ‘a e potu Folofola ‘e taha,"
        },
        {
          "number": "7",
          "text": "Kuó ke fakatupu e tangatá"
        },
        {
          "number": "8",
          "text": "‘o fakanofo ke pule ki he me‘a kotoa pē.”"
        },
        {
          "number": "9",
          "text": "Ko e me‘a ‘oku tau sio ki aí, ko Sīsū, ‘a ia na‘e ‘ai ke ki‘i mā‘ulalo si‘i he kau ‘āngeló, koe‘uhí ka ne pekia ma‘á e kakai kotoa pē ‘i he ‘ofa tu‘unga‘a ‘a e ‘Otuá. Pea ko eni kuo fakakalauni‘aki ia ‘a e ngeia mo e lāngilangi koe‘uhí ko e pekia na‘á ne a‘usiá."
        },
        {
          "number": "10",
          "text": "Ko e ‘Otuá, ‘a ia ‘oku ‘a‘ana e me‘a kotoa pē, mo ne pule ki he me‘a kotoa pē, na‘e taau pē mo ia ‘ene fakahaohaoa ‘a Sīsū ‘aki e mamahí, koe‘uhí kae lava ke tokolahi ‘ene fānau te nau ‘inasi ‘i hono lāngilangí. He ko Sīsū ‘okú ne tataki atu kinautolu ke nau haó."
        },
        {
          "number": "11",
          "text": "‘Oku fakatāpui ‘e Sīsū ‘a e kakaí, pea ‘oku Tamai taha pē ia mo kinautolu kuo fakatāpuí. Ko hono ‘uhinga ia ‘oku ‘ikai ke mā ai ‘a Sīsū he ui kinautolu ko hono ngaahi tehina,"
        },
        {
          "number": "12",
          "text": "he‘ene pehē,"
        },
        {
          "number": "13",
          "text": "Peá ne toe pehē,"
        },
        {
          "number": "14",
          "text": "‘Okú ne ui kinautolu ko e fānaú, pea ko e kakai ‘oku kakano mo toto. Pea ko hono ‘uhinga ia na‘e hoko mai ai ‘o tatau mo kinautolu. Pea ko ‘ene pekiá ke faka‘auha ‘a e ivi ‘o e Tēvoló, he ko ia na‘e mafai ki he maté."
        },
        {
          "number": "15",
          "text": "Na‘á ne fakatau‘atāina ai ‘a kinautolu na‘e talu ‘enau tupu mo ‘enau mo‘ui pōpula he ilifia ki he maté."
        },
        {
          "number": "16",
          "text": "Na‘e ‘ikai foki ke ne hoko maí ke tokoni‘i e kau ‘āngeló, ka ko e hako ‘o ‘Ēpalahamé."
        },
        {
          "number": "17",
          "text": "‘A ia na‘e pau ke ne hoko ‘o tatau mo hono ngaahi tehiná ‘i he me‘a kotoa pe, kae lava ke ne hoko ko honau taula‘eiki falala‘anga mo mānava‘ofa ‘i he‘ene fai fatongia ma‘á e ‘Otuá, ‘o fakamolemole‘i ‘enau ngaahi angahalá."
        },
        {
          "number": "18",
          "text": "Pea ‘okú ne lava eni ‘o tokoni‘i ‘a kinautolu ‘oku ‘ahi‘ahi‘í, koe‘uhí he kuó ne a‘usia tonu ‘e ia ‘a e mamahí mo e ‘ahi‘ahí."
        }
      ],
      "3": [
        {
          "number": "1",
          "text": "Pea ko ia, si‘i kainga ma’oni’oni, ‘a kimoutolu kuo ‘inasi ‘i he ui fakahevaní, mou vakai ange kia Sīsū, ko e ‘apōsitolo mo e taula‘eiki lahi ‘o e lotu ‘oku tau tu‘uakí."
        },
        {
          "number": "2",
          "text": "Na‘á ne fai tōnunga ki he ‘Otuá, ‘a ia na‘á ne fili ia ke ne fai e ngāue ko ení, ‘o hangē pē ko e fai tōnunga ‘a Mōsese ‘i he fale ‘o e ‘Otuá."
        },
        {
          "number": "3",
          "text": "Ka ‘oku mahulu hake ‘a e lāngilangi ‘o Sīsuú ‘ia Mōsese, ‘o hangē pē ko e mahulu hake ‘a e lāngilangi ‘o e tufungá ‘i he lāngilangi ‘o e fale ‘okú ne langá."
        },
        {
          "number": "4",
          "text": "Ko e fale kotoa pē ko e langa ‘e ha taha, pea ko e ‘Otuá foki na‘á ne fa‘u e me‘a kotoa pē."
        },
        {
          "number": "5",
          "text": "Ko Mōsesé na‘e fai tōnunga ko e sevāniti he fale ‘o e ‘Otuá, pea na‘á ne fakahā ‘a e ngaahi me‘a ‘e toki folofola‘aki ‘e he ‘Otuá."
        },
        {
          "number": "6",
          "text": "Ka ko Kalaisi, na‘e fai tōnunga ko e ‘Alo he fale ‘o e ‘Otuá. Pea ko hono falé ‘a kitautolu ‘o kapau te tau loto-to‘a mo fakatu‘amelie ai pē."
        },
        {
          "number": "7",
          "text": "‘Oku hangē pē ko e folofola ‘a e Laumālie Mā‘oni‘oní,"
        },
        {
          "number": "8",
          "text": "pea ‘oua ‘e loto ta‘e fieauna,"
        },
        {
          "number": "9",
          "text": "Pea folofola ‘a e ‘Otuá, “Na‘a nau sivi‘i ai au,"
        },
        {
          "number": "10",
          "text": "Na‘á ku ‘ita ai ‘iate kinautolu,"
        },
        {
          "number": "11",
          "text": "Pea lolotonga ‘eku kei ‘itá na‘á ku tukupā,"
        },
        {
          "number": "12",
          "text": "Kāinga, mou vakai na‘a ‘i ai ha taha ‘iate kimoutolu ‘e fu‘u fakakaukau kovi mo ta‘e tui ‘o afe ai mei he ‘Otua mo‘uí."
        },
        {
          "number": "13",
          "text": "‘Ai ke mou fetokoni‘aki he ‘aho kotoa pē, kae ‘oua ke ‘osi ‘a e kuonga ‘oku ui he Folofolá ko e “‘Ahó ni,” na‘a faifai kae loto ta‘e fieauna ha taha ko e ngāue ‘a e angahalá."
        },
        {
          "number": "14",
          "text": "He kuo tau hoko ko e ngaahi kaungāme‘a ‘o Kalaisi, kaekehe ke tau pukepuke ‘o a‘u ki he ngata‘angá ‘a e tui na‘e ‘iate kitautolu ‘i he kamata‘angá."
        },
        {
          "number": "15",
          "text": "Ko e lau eni ‘a e Folofolá,"
        },
        {
          "number": "16",
          "text": "Ko hai koā ‘a kinautolu na‘a nau fanongo ki hono le‘ó ka nau angatu‘u pē kiate iá? ‘Ikai ko kinautolu kotoa ko ē na‘e taki mai ‘e Mōsese mei ‘Isipité?"
        },
        {
          "number": "17",
          "text": "Ko e kakai fē koā na‘e houhau ai ‘a e ‘Otuá ‘o ta‘u e fāngofulú? ‘Ikai ko e kakai na‘a nau faihala ‘o mate kotoa ai he toafá?"
        },
        {
          "number": "18",
          "text": "Ko e kakai fē koā na‘e fuakava ai ‘a e ‘Otuá ‘o pehē, “He‘ikai ke nau a‘u ki he fonua na‘á ku loto ke nau nofo fiemālie aí” — ko ‘ene lau kia hai? ‘Io, kiate kinautolu na‘e angatu‘ú."
        },
        {
          "number": "19",
          "text": "‘Oku mahino leva na‘e ‘ikai lava ke nau a‘u ki he fonuá koe‘uhí ko ‘enau ta‘e tuí."
        }
      ],
      "4": [
        {
          "number": "1",
          "text": "‘Oku kei tu‘u pē ‘a e tala‘ofa ‘o pehē te tau ‘inasi he nofo fiemālié, pea vakai na‘a ‘i ai ha taha ‘iate kimoutolu ‘e ‘ikai ke ‘inasi ai."
        },
        {
          "number": "2",
          "text": "Na‘a tau fanongo foki mo kitautolu ki he Ongoongo Leleí, ‘o tatau pē mo kinautolu. Ka na‘e ‘ikai ke ‘aonga kiate kinautolu ‘enau fanongo ki aí, he na‘e ‘ikai ke nau tui ai."
        },
        {
          "number": "3",
          "text": "Ko kitautolu kuo tau tuí, kuo tau a‘usia ‘a e nofo fiemālie na‘e tala‘ofa‘aki maí. ‘Oku hangē pē ko ‘ene folofolá,"
        },
        {
          "number": "4",
          "text": "He ‘oku ‘i ai e lau ‘a e Folofolá ‘oku pehē, “Na‘e mālōlō ‘a e ‘Otuá mei he‘ene ngāué kotoa ‘i he ‘aho hono fitú.”"
        },
        {
          "number": "5",
          "text": "Pea ko e toe lau eni ‘e taha ki ai, “He‘ikai pē ke nau a‘u ki he fonua na‘á ku loto ke nau nofo fiemālie aí.”"
        },
        {
          "number": "6",
          "text": "Na‘e ‘ikai ke a‘u ki he nofo fiemālie ko iá ‘a e fa‘ahinga na‘e ‘uluaki tala ia kiate kinautolú, he na‘e ‘ikai te nau tui. Pea tā ‘oku ‘i ai ‘a e ni‘ihi kehe ‘oku ‘atā ke nau a‘u ki ai."
        },
        {
          "number": "7",
          "text": "‘Oku hā mahino eni ‘i hono vahe‘i ‘e he Otuá ‘a e ‘aho kehe, ‘a ia ‘oku ui ko e “‘Ahó ni.” Peá ne folofola ki ai ‘ia Tēvita ki mui mai ‘aupito ‘i he potu Folofola na‘e ‘osi lau ki aí,"
        },
        {
          "number": "8",
          "text": "Kapau na‘e fakaa‘u ‘e Siosiua ‘a e kakaí ki he nofo fiemālie ko iá, na‘e ‘ikai ke toe folofola ‘a e ‘Otuá ‘o kau ki ha toe ‘aho kehe."
        },
        {
          "number": "9",
          "text": "Ka ‘oku kei toe ‘a e nofo fiemālie ke a‘u ki ai e kakai ‘a e ‘Otuá, ‘o hangē ko e mālōlō ‘a e ‘Otuá he ‘aho hono fitú."
        },
        {
          "number": "10",
          "text": "He ko ia kuó ne a‘u ki he nofo fiemālie ne tala‘ofa‘aki mai, te ne mālōlō mei he‘ene ngāué, ‘o hangē ko e mālōlō ‘a e ‘Otuá mei he‘ene ngāué."
        },
        {
          "number": "11",
          "text": "Tau fai hotau tūkuingata ke tau a‘u ki he nofo fiemālie ko iá. Vakai na‘a ‘ikai ke a‘u ki ai ha taha, ‘o hangē ko kinautolú koe‘uhí ko ‘enau ta‘e tuí."
        },
        {
          "number": "12",
          "text": "Ko e Folofola ‘a e ‘Otuá ‘oku longomo‘ui mo kaukaua, pea māsila ange ‘i ha heletā fakatoumata. ‘Okú ne lava ‘o tafa ‘o vahe‘i e hokotanga ‘o e lotó mo e laumālié, mo e fetaulaki‘anga ‘o e huí mo hono uhó. ‘Okú ne sivi mo e ngaahi fakakaukau mo e fakaangaanga ‘o e lotó."
        },
        {
          "number": "13",
          "text": "‘Oku ‘ikai ha me‘a ‘e taha ‘e puli kiate ia. Pea ko e me‘a kotoa pē ‘o e fakatupú ‘oku tokaima‘ananga ki he ‘afio mai ‘a e ‘Otuá. Pea ko ia foki kuo pau ke tau fai ki ai ‘etau fakamatala ki he‘etau mo‘uí."
        },
        {
          "number": "14",
          "text": "‘Oku ‘i ai hotau taula‘eiki lahi, ko Sīsū ko e ‘Alo ‘o e ‘Otuá, ‘a ia kuó ne ‘osi hā‘ele hake ki he langí. Ko ia, tau puke ma‘u ‘a e tui ‘oku tau tu‘uakí."
        },
        {
          "number": "15",
          "text": "Ko hotau Taula‘eiki Lahí, ‘oku ‘ikai ko ha taha ‘okú ne ta‘e malava ke ongo‘i hotau ngaahi vaivai‘angá. Ko hono mo‘oní, na‘e ‘ahi‘ahi‘i hotau Taula‘eiki Lahí ‘aki e ngaahi ‘ahi‘ahi kehekehe kotoa pē ‘oku ‘ahi‘ahi‘i‘aki kitautolú, ka na‘e ‘ikai ha‘ane fai angahala."
        },
        {
          "number": "16",
          "text": "Ko ia, tau loto-to‘a ‘o ‘unu‘unu atu ki he ‘afio‘anga ‘o e ‘Otua mohu ‘alo‘ofá, ka tau a‘usia he taimi kotoa pē ‘ene manava‘ofá mo ‘ene tokoni."
        }
      ],
      "5": [
        {
          "number": "1",
          "text": "Ko e taula‘eiki lahi kotoa pē ‘oku fili mei he kakaí pea fokotu‘u ke ne fai fatongia ki he ‘Otuá ma‘á e kakaí, ke ne ‘atu e ngaahi tukumo‘ui mo e ngaahi feilaulau koe‘uhí ko e angahalá."
        },
        {
          "number": "2",
          "text": "‘Oku lahi hono ngaahi vaivai‘anga ‘o‘oná, pea ‘oku lava ai ke ne ongo‘i e ngaahi vaivai ‘a e kakai fakapo‘uli mo angahalá."
        },
        {
          "number": "3",
          "text": "Ko hono ‘uhinga ia kuo pau ke ne ‘oatu ai e ngaahi feilaulau koe‘uhí ko ‘ene ngaahi angahala ‘a‘aná pea mo e ngaahi angahala ‘a e kakaí."
        },
        {
          "number": "4",
          "text": "‘Oku ‘ikai ke ma‘u ‘e ha taha ‘a e lakanga lāngilangi‘ia ko e taula‘eiki lahí ko ha‘ane fie taula‘eiki. Ko e ‘Otuá pē ‘okú ne ui ha taha ke taula‘eiki lahi, ‘o hangē ko ‘Ēloné."
        },
        {
          "number": "5",
          "text": "Na‘e pehē pē mo Kalaisi. Na‘e ‘ikai ke ne ma‘u e tu‘unga lāngilangi‘ia ko e taula‘eiki lahí ko ha‘ane fie taula‘eiki. Ka na‘e folofola ange kiate ia ‘a e ‘Otuá,"
        },
        {
          "number": "6",
          "text": "Pea ‘oku toe folofola ‘a e ‘Otuá ‘i he tohi ‘e taha,"
        },
        {
          "number": "7",
          "text": "‘I he kei nofo ‘a Sīsū ‘i māmaní, na‘á ne fa‘a lotu mo tangi ki he ‘Otuá, he ko e ‘Otuá na‘e ‘i ai ‘a e mafai ke fakahaofi ia mei he maté. Na‘e mo‘ui anga-fakatōkilalo mo lotu tōtōaki, pea ongona ai ia ‘e he ‘Otuá."
        },
        {
          "number": "8",
          "text": "Neongo ko e ‘Alo ia ‘o e ‘Otuá ka na‘á ne ako mei he‘ene ngaahi mamahí ‘a e talangofuá."
        },
        {
          "number": "9",
          "text": "Pea ko hono fakahaohaoa ko iá na‘á ne hoko ai ko e ma‘u‘anga ‘o e fakamo‘ui ta‘e ngata ma‘a kinautolu kotoa pē ‘oku talangofua kiate ia."
        },
        {
          "number": "10",
          "text": "Pea na‘e fakahā ‘e he ‘Otuá ko e taula‘eiki lahi ia ‘i he fa‘ahinga taula‘eiki ‘o Melekisetekí."
        },
        {
          "number": "11",
          "text": "‘Oku lahi ‘aupito ‘a e lau ke fai ki he me‘á ni, ka ‘oku faingata‘a hono fakamatala‘i kiate kimoutolú, koe‘uhí ko e fa‘a hūngata‘a ki homou ‘atamaí ha me‘a fo‘ou."
        },
        {
          "number": "12",
          "text": "Na‘e totonu ke mou ‘osi hoko ko e kau faiako, ka ‘oku mou kei masiva ‘ilo ki he ngaahi me‘a mahino taha ‘i he folofola ‘a e ‘Otuá. ‘Oku ‘ikai ke mou ma‘u me‘atokoni fefeka, ka mou kei inu hu‘akau pē."
        },
        {
          "number": "13",
          "text": "Ka ‘ilonga ha taha ‘okú ne kei ma‘u ‘a e hu‘akaú ‘oku kei valevale pea ‘oku ‘ikai ha‘ane ‘ilo ki he ngaahi me‘a ‘oku totonú mo e me‘a ‘oku halá."
        },
        {
          "number": "14",
          "text": "Ka ko e me‘atokoni fefeká ia, ko e me‘a ia ma‘á e kakai lalahi, ‘a kinautolu ‘oku nau lava ‘o fakafaikehekehe‘i e totonú mo e halá, koe‘uhí ko ‘enau taukei ki aí."
        }
      ],
      "6": [
        {
          "number": "1",
          "text": "‘Ai ke tau laka atu ‘o fakamatu‘otu‘a mo tokanga ki he ngaahi me‘a ‘oku loloto ange ‘i he ngaahi fakahinohino kia Kalaisi na‘e fai kiate kitautolu ‘i he kamata‘angá. ‘Oku ‘ikai ke totonu ke mau kei fai atu ‘a e ngaahi fakahinohino na‘e kamata ai ho‘omou tafoki mei he ngāue ta‘e ‘aonga kae tui ki he ‘Otuá,"
        },
        {
          "number": "2",
          "text": "‘a e papitaisó, mo e hilifaki nimá, mo e toe tu‘u ‘a e pekiá, mo e fakamaau ta‘e ngatá."
        },
        {
          "number": "3",
          "text": "‘Ai ke tau laka ki mu‘a. Pea ko e me‘a ia te tau faí ‘o kapau ko e finangalo ia ‘o e ‘Otuá."
        },
        {
          "number": "4",
          "text": "Pea fēfē ‘a e fa‘ahinga ne ‘osi fakamaama kinautolu, ‘o nau kamata a‘usia ‘a e ngaahi me‘a‘ofa fakahēvaní, mo ma‘u ‘inasi mei he Laumālie Mā‘oni‘oní, ka nau toe afe ‘o lī‘aki ‘enau tuí?"
        },
        {
          "number": "5",
          "text": "Fēfē mo e fa‘ahinga na‘a nau ‘osi a‘usia ‘a e fungani ‘o e Folofola ‘a e ‘Otuá mo e ngaahi mālohi ‘o e maama ka hoko maí,"
        },
        {
          "number": "6",
          "text": "ka nau sītu‘a ki ai? ‘Oku ‘ikai pē ke toe lava ke fakatafoki mai kinautolu, he kuo nau toe tukifa‘o e ‘Alo ‘o e ‘Otuá mo fakamaa‘i ia ki he kakaí."
        },
        {
          "number": "7",
          "text": "‘Oku ‘aonga e kelelele ‘o ha taha ‘o kapau ‘e tō ai ha ‘uha fe‘unga, pea mo‘ui ai ‘ene ngoué. Ko hono mo‘oní ko e ‘Otuá ‘okú ne tāpuaki‘i e ngoue‘anga ko iá."
        },
        {
          "number": "8",
          "text": "Pea kapau leva ko e talatala pē mo e vao ‘oku tupu aí, pea tā ko e kelekele ta‘e ‘aonga ia, pea toe si‘i pea talatuki‘i ‘e he ‘Otuá ‘o tutu‘aki ha afi."
        },
        {
          "number": "9",
          "text": "Neongo ‘emau lea peheé, kāinga, ka ‘oku ikai ha‘amau tāla‘a kiate kimoutolu. ‘Oku mau ‘ilo ‘oku mou ‘inasi ‘i he ngaahi lelei fungani homou fakahaofí."
        },
        {
          "number": "10",
          "text": "Ko e ‘Otuá ‘oku ‘ikai ke filifilimānako. He‘ikai ke ngalo ‘iate ia ho‘omou fai fatongiá mo ho‘omou ‘ofa ‘iate ia na‘e hā ‘i ho‘omou tokoni‘i homou kaungā-Kalisitiané, ‘a ia ‘oku kei hoko atu pē."
        },
        {
          "number": "11",
          "text": "‘Oku mau fakatauange ke pehē ai pē ho‘omou loto māfaná ‘o a‘u ki he ngata‘angá, koe‘uhí ke mou a‘usia ‘a e me‘a ‘oku mou fakatu‘amelie ki aí."
        },
        {
          "number": "12",
          "text": "‘Oku ‘ikai ke mau loto ke mou fakapikopiko, ka mou fa‘ifa‘itaki kiate kinautolu ‘oku tui mo fa‘a kātakí ‘o nau a‘usia ai e tala‘ofa ‘a e ‘Otuá."
        },
        {
          "number": "13",
          "text": "Na‘e fai ‘e he ‘Otuá ‘ene tala‘ofa kia ‘Ēpalahamé, peá ne fuakava ai te ne fakahoko ‘ene tala‘ofá. Pea ko ‘ene fuakavá, na‘e fai ia ‘i hono huafa pē ‘o‘oná. He ‘oku ‘ikai foki ke toe mā‘olunga ha taha ‘iate ia."
        },
        {
          "number": "14",
          "text": "Peá ne folofola ange kia ‘Epalahame, “‘Oku ou fuakava atu te u tāpuaki‘i koe mo ‘oatu ha ngaahi hako tokolahi.”"
        },
        {
          "number": "15",
          "text": "Na‘e fa‘a kātaki ‘a ‘Epalahame, ‘o ne ma‘u ai ‘a e me‘a na‘e tala‘ofa ange ‘e he ‘Otuá."
        },
        {
          "number": "16",
          "text": "Ka fuakava ha taha, ‘okú ne ngāue‘aki ha hingoa ‘oku mā‘olunga ‘i hono hingoá, koe‘uhí kae lava ke vete ‘a e fekīhiaki kotoa."
        },
        {
          "number": "17",
          "text": "Pea na‘e finangalo ‘a e ‘Otuá ke fakamo‘oni‘i fakapapau he‘ikai lava ke lī‘aki ‘ene tala‘ofa ki hono kakaí, peá ne fokotu‘u mo ‘ene fuakavá ki he‘ene tala‘ofá."
        },
        {
          "number": "18",
          "text": "‘Oku ‘ikai ke lava ‘a e ‘Otuá ‘o loi. Pea ‘oku ‘i ai leva ‘a e me‘a ‘e ua ‘e ‘ikai lava ke liliu, ko ‘ene tala‘ofá mo ‘ene fuakavá."
        },
        {
          "number": "19",
          "text": "Ko e fakatu‘amelie ko iá ‘oku hangē ha taula pau mo falala‘anga ‘o ‘etau mo‘uí. Ko hono mo‘oní, ko e fakatu‘amelie ia ‘oku a‘u atu ki he loto ‘ā vahevahe ‘o e temipalé ki he potu toputapú."
        },
        {
          "number": "20",
          "text": "Kuo mu‘omu‘a atu ‘a Sīsū ki he potu toputapu ko iá ‘o fakafofonga‘i kitautolu, ‘o ne hoko ai ko e Taula‘eiki Lahi ta‘e ngata ‘i he fa‘ahinga taula‘eiki ‘o Melekisētekí."
        }
      ],
      "7": [
        {
          "number": "1",
          "text": "Ko Melekisētekí ko e tu‘i Sālemi pea ko e toe taula‘eiki ‘a e ‘Otua Taupotú. Ko ia na‘á ne ‘alu ‘o tāpuaki‘i ‘a ‘Epalahame ‘i he‘ene foki mai mei he tau na‘á ne ikuna ai e ngaahi tu‘i ko ē ‘e toko faá."
        },
        {
          "number": "2",
          "text": "Na‘e ‘oange ‘e ‘Ēpalahame ma‘a Melekisēteki ‘a e vahe hongofulu ‘o e koloa kotoa na‘á ne ma‘u he taú. Ko e ‘uhinga ‘o e Melekisētekí ko e “Tu‘i ‘o e Faitotonu.” Ka ko hono toe ‘uhinga ‘e taha ko e “Tu‘i ‘o e Melino,” he ko e Tu‘i Sālemi ia."
        },
        {
          "number": "3",
          "text": "‘Oku ‘ikai ke ‘i ai ha fakamatala ki he‘ene ‘eikí, pe ko ‘ene fehuhú, pe ko ha‘ane ngaahi kui, pea pehē pē ki hono ‘alo‘í mo ‘ene pekiá. ‘Okú ne hangē ko e ‘Alo ‘o e ‘Otuá, pea ko e taula‘eiki ia ‘o ta‘e ngata."
        },
        {
          "number": "4",
          "text": "Vakai ange ki he lahi ‘o Melekisētekí! Na‘e ‘oange ‘e ‘Ēpalahame, ‘a hotau tupu‘anga ‘iloá, ‘a e vahe hongofulu ‘o e koloa kotoa na‘á ne ma‘u he taú."
        },
        {
          "number": "5",
          "text": "‘Oku fekau he Laó ke tānaki ‘e he hako ‘o Līvai ‘oku taula‘eikí ‘a e vahe hongofulu mei he kakai ‘Isilelí, ‘a ia ko honau kakaí tonu pē, neongo ko e hako mo kinautolu ‘o ‘Ēpalahame."
        },
        {
          "number": "6",
          "text": "Na‘e ‘ikai ko ha hako ‘o Līvai ‘a Melekisēteki, ka na‘á ne tānaki e vahe hongofulu meia ‘Ēpalahame peá ne tāpuaki‘i ia, ‘a ‘Epalahame na‘e fai ki ai ‘a e ngaahi tala‘ofa ‘a e ‘Otuá."
        },
        {
          "number": "7",
          "text": "‘Oku mahino pē foki ‘oku lahi ange ‘a e toko taha tuku tāpuakí ‘i he toko taha na‘e tāpuaki‘í."
        },
        {
          "number": "8",
          "text": "Ko e me‘a ki he kau taula‘eikí, ‘oku tānaki ‘a e vahe hongofulú ‘e ha fa‘ahinga ‘e mate. Ka ko Melekisētekí ia, ko e tānaki ‘e he taha ‘oku mo‘ui, ‘o hangē ko e lau ‘a e Folofolá."
        },
        {
          "number": "9",
          "text": "Pea ‘e lava ke tau pehē, ko e totongi ‘e ‘Epalahame ‘a e vahe hongofulú kia Melekisētekí, ko e totongi vahehongofulu ai pē ia kia Melekisētekí ‘a Līvai, ‘a ia ‘oku tānaki ‘e hono hakó ‘a e vahe hongofulú."
        },
        {
          "number": "10",
          "text": "He na‘e te‘eki ai ke fanau‘i ‘a Līvai, ka ‘e lava pē ke tau pehē na‘á ne ‘i he sino ‘o hono tupu‘anga ko ‘Ēpalahamé ‘i he ‘aho na‘á na fetaulaki ai mo Melekisētekí."
        },
        {
          "number": "11",
          "text": "Na‘e makatu‘unga ‘i he lakanga taula‘eiki faka-Līvaí ‘a hono foaki ‘o e Laó ki he kakai ‘Isilelí. Pea kapau na‘e haohaoa ‘a e fai fatongia ‘a e ha‘a taula‘eiki Līvaí, na‘e ‘ikai ke toe tuku mai ha taula‘eiki ‘i he fa‘ahinga taula‘eiki ‘o Melekisētekí kae tuku e tu‘unga taula‘eiki ‘o ‘Ēloné."
        },
        {
          "number": "12",
          "text": "He ka fai ha liliu tu‘unga taula‘eiki, kuo pau ke liliu ai mo e Laó."
        },
        {
          "number": "13",
          "text": "Pea ko e matakali ‘e taha na‘e tupu ai hotau ‘Eikí, ‘a ia ‘oku ‘uhinga ki ai e ngaahi me‘a ‘oku tau laú, pea kuo te‘eki ai ke fai fatongia fakataula‘eiki ha taha mei hono matakalí."
        },
        {
          "number": "14",
          "text": "‘Oku ‘ilo e kakai kotoa pē ‘ene tupu he matakali Siutá, pea na‘e ‘ikai ha lau ‘a Mōsese ki he matakali ko iá ‘o felāve‘i mo ha tu‘unga taula‘eiki."
        },
        {
          "number": "15",
          "text": "‘Oku toe mahino ange ‘a e ngaahi me‘á ni ‘i he hoko mai ‘a e taula‘eiki hangē ko Melekisētekí."
        },
        {
          "number": "16",
          "text": "Na‘e ‘ikai fakanofo taula‘eiki ia ko ha ngaahi tu‘utu‘uni pe lao faka-e-tangata, ka ko e ivi kāfakafa ‘o ha mo‘ui ‘oku ‘ikai hano ngata‘anga."
        },
        {
          "number": "17",
          "text": "Ko e lau eni ‘a e Folofolá ki ai, “Ko e taula‘eiki koe ‘o ta‘engata, ‘i he fa‘ahinga taula‘eiki ‘o Melekisētekí.”"
        },
        {
          "number": "18",
          "text": "‘Oku mahino leva kuo tuku atu ‘a e lao motu‘á, he na‘e vaivai mo ta‘e ‘aonga."
        },
        {
          "number": "19",
          "text": "He na‘e ‘ikai ke lava ke fakahaohaoa‘i ha me‘a ‘e taha ‘i he Lao ‘a Mōsesé. Ka kuo tuku mai eni ha ‘amanaki‘anga pau ‘oku lava ke tau fakaofiofi atu ai ki he ‘Otuá."
        },
        {
          "number": "20",
          "text": "Pea ‘ikai ke ngata aí, ka na‘e toe fai mo e fuakava ‘a e ‘Otuá. Na‘e ‘ikai ke fai ha fuakava pehē ia ‘i hono fakanofo ‘o e kau taula‘eiki Līvaí."
        },
        {
          "number": "21",
          "text": "Ka na‘e fakanofo ‘a Sīsū ‘aki ha fuakava ko e folofola ange kiate ia ‘a e ‘Otuá,"
        },
        {
          "number": "22",
          "text": "‘Oku ‘uhinga ‘a e faikehekehe ko eni kuo fakamo‘oni‘i mai ‘ia Sīsū ha kovinānite ‘oku lelei ange."
        },
        {
          "number": "23",
          "text": "Pea ‘oku ‘i ai mo e faikehekehe ‘e taha: na‘e tokolahi ‘a e kau taula‘eiki Līvaí, he na‘a nau mate ‘o ‘ikai lava ai ke toe hoko atu ‘enau fai fatongiá."
        },
        {
          "number": "24",
          "text": "Ka ‘oku mo‘ui ai pē ‘a Sīsū ‘o ta‘e ngata, pea ko ‘ene fai fatongia fakataula‘eikí ‘e tu‘uloa ‘o ta‘e ngata."
        },
        {
          "number": "25",
          "text": "Pea ‘e hoko atu ai pē ‘o ta‘e ngata ‘ene lava ‘o fakahaofi ‘a kinautolu ‘oku ha‘u ki he ‘Otuá ‘o fou mai ‘iate iá, koe‘uhí he ‘okú ne mo‘ui ‘o ta‘e ngata ke taukapo‘i kinautolu ki he ‘Otuá."
        },
        {
          "number": "26",
          "text": "Ko Sīsū leva ‘a e Taula‘eiki Lahi ‘oku fe‘unga mo ‘etau ngaahi fiema‘ú. ‘Okú ne mā‘oni‘oni; ‘oku ‘ikai ha‘ane kovi pe angahala; kuo fakamavahe‘i ia mei he kau faiangahalá, pea kuo mā‘olunga ia ‘i ha toe taha ‘i langi."
        },
        {
          "number": "27",
          "text": "‘Oku makehe ia mei ha toe Taula‘eiki Lahí; he ‘oku ‘ikai te ne toe fai feilaulau faka‘aho koe‘uhí ko ha‘ane ngaahi angahala ‘a‘ana mo e ngaahi angahala ‘a e kakaí. He na‘á ne fai ‘a e feilaulau tātu‘otaha ma‘á e kakai kotoa pē he‘ene feilaulau‘i pē ‘e ia ia."
        },
        {
          "number": "28",
          "text": "Ko e Lao ‘a Mōsesé ‘oku fakanofo taula‘eiki lahi ai ‘a e kakai ‘oku ‘ikai ke haohaoa. Ka ko e tala‘ofa ‘a e ‘Otuá, ‘a ia na‘e ‘omi ki mui mai ‘i he Laó, na‘e fakanofo Taula‘eiki Lahi ai ‘a e ‘Alo kuo fakahaohaoa ‘o ta‘e ngata."
        }
      ],
      "8": [
        {
          "number": "1",
          "text": "Ko e ‘uhinga ‘o ‘eku laú, ‘oku ‘i ai hotau taula‘eiki lahi pehē ‘oku ‘afio ‘i langi ‘i he to‘omata‘u ‘o e taloni lāngilangi‘ia ‘o e ‘Otuá."
        },
        {
          "number": "2",
          "text": "Ko ia ‘okú ne fai e fatongia fakataula‘eikí ‘i he potu toputapu taha ‘o e tēniti mo‘oniá, ‘a ia na‘e fokotu‘u ‘e he ‘Eikí ‘o ‘ikai ko e tangata."
        },
        {
          "number": "3",
          "text": "‘Oku fakanofo ‘a e taula‘eiki lahi kotoa pē ke ne ‘oatu ‘a e ngaahi me‘a‘ofa mo e ngaahi feilaulau ki he ‘Otuá. Pea ko ia ai, ‘oku taau mo hotau taula‘eiki lahí ke ne ‘oatu ha me‘a ki he Otuá."
        },
        {
          "number": "4",
          "text": "Ka ne ko ‘ene ‘i māmani pē, na‘e ‘ikai ke taula‘eiki ia, he kuo ‘osi ‘i ai e kau taula‘eiki ‘oku nau ‘oatu ki he ‘Otuá ‘a e ngaahi me‘a‘ofa ‘oku tu‘utu‘uni he Lao ‘a Mōsesé."
        },
        {
          "number": "5",
          "text": "Ko hono mo‘oní ko ‘enau ngāue fakataula‘eiki ‘oku faí ko e fa‘ifa‘itaki pē mo e ‘ata ‘o e ngaahi me‘a ‘oku fai ‘i langí. Na‘e teu fokotu‘u ‘e Mōsese e Tēniti ‘o e Aleapaú, na‘e tu‘utu‘uni ange, “Fakapapau‘i ‘okú ke ngaohi ‘a e me‘a kotoa pē ‘o fakatatau ki he kupesi na‘e fakahā atu kiate koe ‘i he mo‘ungá.”"
        },
        {
          "number": "6",
          "text": "Pea kuo fakanofo eni ‘a Sīsū ke ne fai e fatongia fakataula‘eiki ‘oku mā‘olunga ange, ‘o hangē pē ko e lelei ange ‘a e aleapau na‘á ne fokotu‘u he vaha‘a ‘o e ‘Otuá mo hono kakaí."
        },
        {
          "number": "7",
          "text": "Kapau na‘e ‘ikai ha matāmama ‘o e ‘uluaki aleapaú na‘e ‘ikai ke ‘aonga ha toe aleapau ia."
        },
        {
          "number": "8",
          "text": "Ka ko hono fakaanga‘i ‘e he ‘Otuá ‘a hono kakaí ‘a ‘ene pehē,"
        },
        {
          "number": "9",
          "text": "He‘ikai ke tatau ia mo e aleapau na‘á ku fai mo ‘enau ngaahi kuí,"
        },
        {
          "number": "10",
          "text": "Pea ko e aleapau eni te u fai mo e kakai ‘Isilelí"
        },
        {
          "number": "11",
          "text": "‘E ‘ikai ke ongosia ha taha hono hīnoi‘i hono kaume‘a,"
        },
        {
          "number": "12",
          "text": "Te u fakamolemole‘i ‘enau ngaahi angahalá,"
        },
        {
          "number": "13",
          "text": "Ko e lau eni ‘a e ‘Otuá ki ha aleapau fo‘ou, he kuo motu‘a ‘a e ‘uluaki aleapaú. Pea ka ‘ilonga ha me‘a kuo motu‘a mo ta‘e ‘aonga kuo vave pē ‘ene pulia."
        }
      ],
      "9": [
        {
          "number": "1",
          "text": "Ko e ‘uluaki aleapaú, na‘e kau ai e ngaahi tu‘utu‘uni ki he ngaahi ouau faka-lotu, pea mo ha fale tapu ke fakahoko ai."
        },
        {
          "number": "2",
          "text": "Ko e fale tapu ko iá ko e tēniti ia. Pea ko e loki taupotu maí na‘e ui ko e Potu Tapu, pea na‘e tu‘u ai ha tu‘unga maama, mo ha tēpile na‘e hili ai ‘a e mā na‘e momoi ki he ‘Otuá."
        },
        {
          "number": "3",
          "text": "Pea ko e loki ko iá na‘e vahe‘i ‘aki ha puipui mei he loki ‘e taha na‘e ui ko e Potu Toputapu."
        },
        {
          "number": "4",
          "text": "Na‘e tu‘u ai ‘a e ‘ōlita koula tutu‘anga ‘inisēnisí mo e Puha ‘o e Aleapaú, ‘a ia na‘e ‘aofi koula. Na‘e tuku he Puhá ‘a e hina koula na‘e fa‘o ai e maná, mo e tokotoko ‘o ‘Ēlone na‘e failaú, mo e ongo la‘i maka na‘e tohi ai ‘a e ngaahi fekaú."
        },
        {
          "number": "5",
          "text": "Na‘e tu‘u he funga Puhá ‘a e ongo me‘a mo‘ui kapakau na‘á na fakafofonga‘i ‘a e ‘afio ai e ‘Otuá, ko e fakamalumalu ‘e hona kapakaú ‘a e fakamolemole‘anga angahalá."
        },
        {
          "number": "6",
          "text": "Ka ko e anga ia hono fokotu‘utu‘u ‘o e Potu Tapú ‘i he hū faka‘aho ki ai e kau taula‘eikí ke fai honau fatongiá."
        },
        {
          "number": "7",
          "text": "Ka ko e Taula‘eiki Lahí pē na‘e hū ki he Potu Toputapú, ‘o tu‘o taha ‘i he ta‘u. Na‘á ne hū ki ai mo ha toto, ‘a ia na‘á ne ‘oatu ki he ‘Otuá koe‘uhí ko ‘ene ngaahi angahalá, pea mo e ngaahi angahala ‘a e kakaí."
        },
        {
          "number": "8",
          "text": "‘Oku fakamahino mai ‘e he Laumālie Mā‘oni‘oní ‘i he ngaahi fokotu‘utu‘u ko ení ko e kei fai e lotú he tēnití ko e kei tāpuni ai pē ia ‘a e matapā ki he Potu Toputapú."
        },
        {
          "number": "9",
          "text": "Ko e fakatātā eni ‘oku tuhu mai ki he ‘ahó ni. ‘Oku ‘uhinga mai ia he‘ikai lava ke ma‘a hotau konisēnisí he foaki me‘a‘ofa mo e feilaulau monumanu ki he ‘Otuá,"
        },
        {
          "number": "10",
          "text": "koe‘uhí he ko e ngaahi tu‘utu‘uni ia ‘oku felāve‘i pē mo e me‘atokoní, mo e me‘a inú, mo e ouau fakama‘a kehekehe. Ko e ngaahi tu‘utu‘uni fakatu‘asino ia ‘e ‘ikai ke ngāue‘aki ‘o ka hoko mai ‘a e kuonga ‘o e fakafo‘oú."
        },
        {
          "number": "11",
          "text": "Ka kuo ha‘u ‘a Kalaisi ko e taula‘eiki lahi ‘o e ngaahi lelei kuo ‘osi hoko maí. ‘Oku lahi mo haohaoa ange ‘a e tēniti ‘okú ne fai fatongia aí. Ko e tēniti ia na‘e ‘ikai ke fokotu‘u ‘e ha tangata, pea ‘oku ‘ikai ke kau ki he māmani na‘e fakatupú."
        },
        {
          "number": "12",
          "text": "Na‘e tā tu‘o taha pē ‘a e hū ‘a Kalaisi ki he Potu Toputapú, pea na‘e ‘ikai ke ne hū mo e toto ‘o ha kosi pe pulu ke fai‘aki ‘ene feilaulaú, ka ko hono ta‘ata‘a pē ‘o‘oná, ‘o lava ai ke fakamo‘ui kitautolu ‘o ta‘e ngata."
        },
        {
          "number": "13",
          "text": "Ko e kakai kuo hoko ‘o ta‘e taau mo e kau ‘i ha ouau fakalotu, na‘e afuhi kinautolu ‘aki e toto ‘o ha kosi mo ha pulu mo e efuefu‘i pulu, pea nau ma‘a ai."
        },
        {
          "number": "14",
          "text": "Pea kapau ko ia, pea huanoa ai e mahu‘inga ‘o e ta‘ata‘a ‘o Kalaisí, ‘a ia na‘á ne ‘oatu ia ‘i he ivi ‘o e Laumālie ta‘e ngatá ko ha feilaulau haohaoa ki he ‘Otuá. ‘Oku lava ke ma‘a hotau konisēnisí koe‘uhí ko hono ta‘ata‘á, ‘o ‘ikai ko ha ngaahi ouau fakatu‘asino ta‘e ‘aonga, koe‘uhí ke tau lava ai ‘o lotu ki he ‘Otua mo‘uí."
        },
        {
          "number": "15",
          "text": "‘A ia, ko Kalaisi ‘a e toko taha ‘okú ne fokotu‘utu‘u ha aleapau fo‘ou koe‘uhí kae ‘inasi ‘a e kakai kuo ui ‘e he ‘Otuá he ngaahi tāpuaki ta‘e ngata kuó ne tala‘ofa maí. Pea ‘oku lava ia koe‘uhí he kuo fai ‘a e pekia ‘oku fakatau‘atāina ai kinautolu mei he‘enau ngaahi faikovi ‘i he kei ngāue mai ‘aki e ‘uluaki aleapaú."
        },
        {
          "number": "16",
          "text": "Ka fai ha tohi tuku, kuo pau ke fakamo‘oni‘i kuo mate ‘a e toko taha ‘oku ‘a‘ana ‘a e tohi tukú."
        },
        {
          "number": "17",
          "text": "He ‘oku ‘ikai hano ‘aonga ‘o e tohi tukú he kei mo‘ui ‘a e toko taha na‘á ne fai iá. ‘Oku toki ‘aonga pē ia ‘i ha‘ane mate."
        },
        {
          "number": "18",
          "text": "Ko hono ‘uhinga ia na‘e toki ‘aonga pē mo e ‘uluaki aleapaú ‘i hono faka‘aonga‘i ‘o e toto."
        },
        {
          "number": "19",
          "text": "Na‘e tomu‘a fakahā ‘e Mōsese ki he kakaí hono kotoa e ngaahi fekau ‘o e Laó, peá ne to‘o leva e toto ‘o e pulu mo e kosi mo e vai, ‘o luluku’aki e Tohi Laó mo e kakaí hono kotoa‘aki ha va‘a ‘īsope mo ha kulasi kula,"
        },
        {
          "number": "20",
          "text": "mo ne pehē, “Ko e toto eni ‘oku sila‘i‘aki ‘a e aleapau kuo fekau ‘e he ‘Otuá ke mou talangofua ki aí.”"
        },
        {
          "number": "21",
          "text": "Pea luluku ai pē ‘e Mōsese e Tēniti ‘o e Aleapaú mo e nāunau kotoa na‘e fai‘aki e lotú."
        },
        {
          "number": "22",
          "text": "‘Io, ‘i he lau e Laó ‘oku meimei fakama‘a e me‘a kotoa pē ‘aki ‘a e toto, pea ‘oku toki lava ha fakamolemole angahala ‘i hano lilingi ha toto."
        },
        {
          "number": "23",
          "text": "Ko e ngaahi me‘a na‘e fa‘u ‘o fa‘ifa‘itaki ki he ngaahi me‘a ‘i langí, na‘e pau ke pehē honau fakama‘á. Ka ko e ngaahi me‘a fakalangí ia, ‘oku taau mo ha ngaahi feilaulau mahu‘inga ange."
        },
        {
          "number": "24",
          "text": "He na‘e ‘ikai ke hū ‘a Kalaisi ki ha Potu Toputapu na‘e ngaohi ‘e ha tangata ko ha fa‘ifa‘itaki ki he me‘a mo‘oní. Ka na‘e hū ia ki langi tonu, ‘a ia ‘okú ne lolotonga taukapo‘i ai kitautolu ‘i he ‘afio‘anga ‘o e ‘Otuá."
        },
        {
          "number": "25",
          "text": "Na‘e hū fakata‘u e taula‘eiki lahi ‘a e kakai Siú ki he Potu Toputapú mo e toto ‘o e monumanu. Ka na‘e ‘ikai ke toutou‘oatu ‘e Kalaisi ia ko e feilaulau,"
        },
        {
          "number": "26",
          "text": "he kapau na‘e pehē, na‘e tātu‘olahi ‘ene mamahí mei he kamata‘anga ‘o māmani. Ka ‘i he faka‘au ko eni ke ngata e ngaahi kuongá kuó ne hā mai ‘o tu‘o taha ma‘á e kakai kotoa pē ke fakangata e angahalá ‘aki ‘ene feilaulau‘i pē ‘e ia ia."
        },
        {
          "number": "27",
          "text": "Kuo pau ke mate tu‘o taha ‘a e toko taha kotoa pē, pea ka hili ia, ko e fakamāú."
        },
        {
          "number": "28",
          "text": "Pea na‘e ‘oatu tu‘o taha ‘a Kalaisi ko e feilaulau ke fakangata ai e angahala ‘a e kakai toko lahi. Pea te ne toe hā‘ele mai, ‘o ‘ikai koe‘uhí ke fakangata ‘a e angahalá, ka ke fakahaofi ‘a kinautolu ‘oku nofo‘aki tali kiate iá."
        }
      ],
      "10": [
        {
          "number": "1",
          "text": "Ko e Lao ‘a e kakai Siú ‘oku ‘ikai ke hā totonu mo kakato mai ai ‘a e ngaahi me‘a mo‘oní. Ko e ‘ata nenefu pē ia ‘o e ngaahi me‘a lelei ka hoko maí. ‘Oku fai pē he ta‘u ki he ta‘u ‘a e ngaahi feilaulau tatau. Pea ‘e lava fēfē ke fakahaohaoa‘aki e ngaahi feilaulau ko iá ‘a e kakai ‘oku nau ha‘u ki he ‘Otuá."
        },
        {
          "number": "2",
          "text": "Kapau na‘e fufulu mo‘oni e angahala ‘a e kakai na‘e lotu ki he Otuá, na‘e ‘ikai te nau toe loto tautea kinautolu he‘enau angahalá, pea ‘e ‘ikai ke toe ‘aonga ‘a e fai feilaulaú."
        },
        {
          "number": "3",
          "text": "Ka ‘oku kei fai pē ‘a e ngaahi feilaulaú ko e fakamanatu ki he kakaí ‘enau angahalá he ta‘u ki he ta‘u."
        },
        {
          "number": "4",
          "text": "He ‘e ‘ikai faifai ange pea fakamolemole‘i ‘a e angahalá ‘i ha toto ‘o ha pulu pe ko ha kosi."
        },
        {
          "number": "5",
          "text": "Pea na‘e tu‘unga ai pē ‘a e ‘amanaki ke hoko mai ‘a Kalaisi ki māmaní peá ne pehē,"
        },
        {
          "number": "6",
          "text": "‘Oku ‘ikai ke fakahōifua ki he ‘Afió na"
        },
        {
          "number": "7",
          "text": "Peá u pehē, ‘Ko au eni, ‘e ‘Otua,"
        },
        {
          "number": "8",
          "text": "‘A ia ko ‘ene ‘uluaki laú, “‘Oku ‘ikai te ke loto ke fai atu ha ngaahi feilaulau mo ha ngaahi tukumo‘ui pe ko ha monumanu ‘oku tutu he ‘ōlitá mo e ngaahi feilaulau fakamolemole angahala.” Pea na‘á ne lau pehē neongo ko e ngaahi feilaulau kotoa ia ‘oku ‘oatu ‘o fakatatau ki he Laó."
        },
        {
          "number": "9",
          "text": "Peá ne toki lau leva ‘o pehē, “Ko au eni, ‘e ‘Otua, ke u fai ho finangaló.” ‘A ia kuo tuku ange ‘e he ‘Otuá ‘a e ngaahi feilaulau fuoloá ka ne fetongi‘aki ‘a e feilaulau ‘a Kalaisí."
        },
        {
          "number": "10",
          "text": "Na‘e fai ‘e Sīsū Kalaisi ‘a e finangalo ‘o e ‘Otuá pea fakama‘a ai ‘a kitautolu kotoa pē mei he‘etau angahalá ‘aki ‘ene feilaulau‘i tu‘o taha hono sinó ma‘á e kakai kotoa pē."
        },
        {
          "number": "11",
          "text": "‘Oku fai ‘e he taula‘eiki Siú hono fatongiá he ‘aho kotoa pē ko ‘ene ‘oatu tu‘o lahi ‘a e ngaahi feilaulau tatau. Ka ‘oku ‘ikai ke malava ai ha fakamolemole angahala."
        },
        {
          "number": "12",
          "text": "Ka na‘e ‘oatu tu‘o taha ‘e Kalaisi ia ‘a e feilaulau ‘e ‘aonga ‘o ta‘e ngata, peá ne nofo hifo ‘i he to‘omata‘u ‘o e ‘Otuá."
        },
        {
          "number": "13",
          "text": "Pea ‘okú ne nofo‘aki tali ai kae ‘oua leva kuo ‘ai ‘e he ‘Otuá hono ngaahi filí ko hono tu‘unga va‘e."
        },
        {
          "number": "14",
          "text": "‘A ia, kuó ne fakahaohaoa ke ta‘e ngata ‘aki ‘ene fai feilaulau tu‘o taha pē ‘a kinautolu kuo fakamolemole ‘enau angahalá."
        },
        {
          "number": "15",
          "text": "Pea ‘oku fakamo‘oni ki ai mo e Laumālie Mā‘oni‘oní. Pea ko ‘ene ‘uluaki laú ē:"
        },
        {
          "number": "16",
          "text": "“Ko e aleapau eni te u fai mo kinautolu"
        },
        {
          "number": "17",
          "text": "Peá ne toe pehē ‘e ia, “He‘ikai te u toe manatu‘i ‘enau ngaahi angahalá mo ‘enau ngaahi faikoví.”"
        },
        {
          "number": "18",
          "text": "Pea kapau leva kuo fakamolemole‘i kinautolu, tā ‘oku ‘ikai ke toe ‘aonga ke ‘oatu ha feilaulau fakamolemole angahala."
        },
        {
          "number": "19",
          "text": "‘Oku tau tau‘atāina kakato leva, si‘oku kāinga, ke tau hū atu ki he Potu Toputapú koe‘uhí ko e ta‘ata‘a ‘o Sīsuú."
        },
        {
          "number": "20",
          "text": "Kuó ne tofa ma‘atautolu ha hala fo‘ou, ko ha hala mo‘ui, ‘oku fou atu ki he loto puipuí, ‘a ia ‘oku fou atu ‘i hono sinó tonu."
        },
        {
          "number": "21",
          "text": "‘Oku ‘i ai hotau taula‘eiki lahi ‘oku pule ‘i he fale ‘o e ‘Otuá."
        },
        {
          "number": "22",
          "text": "Ko ia, tau fakaofiofi ki he ‘Otuá mo e loto-ma‘a mo e tui mo‘oni, mo e loto kuo fufulu mei he ongo‘i halaiá mo e sino kuo fufulu‘aki e vai ma‘a."
        },
        {
          "number": "23",
          "text": "‘Ai ke tau puke ma‘u ‘a e ‘amanaki lelei ‘oku tau taukave‘í, koe‘uhí he ‘oku falala‘anga ‘a e toko taha na‘e aleapau mo kitautolú."
        },
        {
          "number": "24",
          "text": "‘Ai ke tau ongo‘i hotau kaungāfonongá, mo fepoupouaki hono fakahaa‘i e ‘ofá mo e fai leleí."
        },
        {
          "number": "25",
          "text": "Vakai na‘a tuku ‘etau fa‘a fakafeohí, ‘o hangē ko ia ‘oku anga‘aki ‘e he ni‘ihi, pea tau fetokoni‘aki ai pē, he kuo mou fakatokanga‘i e vave ke hoko mai e ‘Aho ‘o e ‘Eikí."
        },
        {
          "number": "26",
          "text": "Kuo ‘ikai ke toe ‘i ai ha feilaulau fakamolemole angahala ‘o kapau kuo ‘osi fakahā mai kiate kitautolu e mo‘oní ka tau kei fie faiangahala ai pē."
        },
        {
          "number": "27",
          "text": "Ko e me‘a pē ‘oku toe ki he fa‘ahinga peheé ko e nofo‘aki tali ilifia ki he fakamaau ‘oku ‘amanaki ke hoko maí, pea mo e afi kakaha ‘e faka‘auha ai e kakai ‘oku fakafili ki he ‘Otuá."
        },
        {
          "number": "28",
          "text": "Ka ‘ilonga ha taha ‘oku talangata‘a ki he Lao ‘a Mōsesé ‘oku ‘ikai ke toe fakamolemole‘i ia ka ‘oku tāmate‘i, ‘o kapau kuo tu‘utu‘uni ‘i he fakamāu‘angá ‘oku halaia koe‘uhí ko e fakamo‘oni ‘a ha toko ua pe toko tolu."
        },
        {
          "number": "29",
          "text": "Pea fēfē leva ha taha ‘okú ne ta‘e toka‘i e ‘Alo ‘o e ‘Otuá, mo ne tukunoa‘i e ta‘ata‘a ‘o e aleapau ‘a e ‘Otuá, ‘a ia kuo fakama‘a‘aki ‘ene angahalá, mo ne pā‘usi‘i ‘a e Laumālie ‘ofá?"
        },
        {
          "number": "30",
          "text": "He ‘oku tau lāu‘ilo ‘a e toko taha na‘á ne pehē, “Ko au te u sauní, ko au te u ‘eké,” ‘a ia na‘á ne toe pehē, “‘E fakamāu‘i ‘e he Eikí ‘a hono kakaí.”"
        },
        {
          "number": "31",
          "text": "Ko e me‘a fakalilifu mo‘oni ka ala e to‘ukupu ‘o e ‘Otua mo‘uí ki ha taha!"
        },
        {
          "number": "32",
          "text": "Mou manatu ange ki he anga ho‘omou mo‘uí he kuo hilí. ‘I he ngaahi ‘aho ko iá, hili ‘a e māmangia homou lotó he maama ‘a e ‘Otuá, na‘e lahi e ngaahi me‘a na‘a mou faingata‘a‘ia ai, ka na‘e ‘ikai ke mou fo‘i ai."
        },
        {
          "number": "33",
          "text": "Na‘e fa‘a manuki‘i mo ngaohikovi‘i kimoutolu kae sio pē ‘a e kakaí, pea mou fa‘a loto foki ke kau fakataha mo e ni‘ihi na‘e fai pehē kiate kinautolú."
        },
        {
          "number": "34",
          "text": "Na‘a mou manava‘ofa ki he ni‘ihi na‘e nofo pilīsone, pea mou tali fiefia pē ‘a hono fa‘ao ho‘omou koloá koe‘uhí ko ho‘omou ‘ilo ‘oku ‘i ai ho‘omou koloa ‘oku mahu‘inga ange pea ‘e tolonga ‘o ta‘e ngata."
        },
        {
          "number": "35",
          "text": "Ko ia, ‘oua ‘e loto-si‘i, he ‘oku vaka mai ai ha pale lahi mo‘oni."
        },
        {
          "number": "36",
          "text": "Mou fa‘a kātaki mu‘a, kae lava ke mou fai e finangalo ‘o e ‘Otuá pea mou a‘u ai ki he me‘a kuó ne tala‘ofa‘aki maí."
        },
        {
          "number": "37",
          "text": "He hangē ko e lau ‘a e Folofolá,"
        },
        {
          "number": "38",
          "text": "Ka ko hoku kakai fai totonú"
        },
        {
          "number": "39",
          "text": "‘Oku ‘ikai ko ha kakai kitautolu ‘oku toe fakaholomui ‘o ‘auha, ka ko e kakai ‘oku tui ‘o hao."
        }
      ],
      "11": [
        {
          "number": "1",
          "text": "Ko tuí ko e ‘ilo‘i pau e ngaahi me‘a ‘oku fai ki ai e ‘amanakí, mo hono fakapapau‘i e ngaahi me‘a ‘oku ‘ikai ke hā maí."
        },
        {
          "number": "2",
          "text": "Ko e tui ‘a e kakai ‘o ono‘ahó na‘e hōifua mai ai e ‘Otuá kiate kinautolú."
        },
        {
          "number": "3",
          "text": "Ko e tuí ‘oku mahino ai kiate kitautolu ‘a hono fakatupu ‘e he ‘Otuá ‘a māmani ‘aki ‘ene folofolá, mo ‘ene ngaohi e ngaahi me‘a ‘oku hā maí mei he ngaahi me‘a oku ‘ikai hā maí."
        },
        {
          "number": "4",
          "text": "Ko e tuí na‘e fai ai ‘e ‘Ēpeli ha feilaulau na‘e taau ange he feilaulau ‘a Keiní. Na‘e hōifua mai ‘a e ‘Otuá kiate ia mo ‘ene tukumo‘uí, pea neongo kuo ‘osi mate ia, ka ‘oku kei ongo mai pē ‘ene tuí."
        },
        {
          "number": "5",
          "text": "Ko e tuí na‘e ‘ikai ke mate ai ‘a ‘Inoké. Na‘e hōifua kiate ia ‘a e ‘Otuá, peá ne ‘ave ai pē ia ki langi, pea fiu kumi ai hono sinó."
        },
        {
          "number": "6",
          "text": "‘E ‘ikai ke malava ‘e ha taha ‘oku ta‘e tui ‘o fakahōifua‘i ‘a e ‘Otuá. He ka ‘ilonga ha taha ‘e ha‘u ki he ‘Otuá, kuo pau ke ne tui ‘oku ‘i ai e ‘Otua, pea ‘okú ne fakapale‘i ‘a kinautolu ‘oku fekumi fakamātoato kiate iá."
        },
        {
          "number": "7",
          "text": "Ko e tuí na‘e tali ai ‘e Noa ‘a e fakatokanga kiate ia ‘a e ‘Otuá ki ha ngaahi me‘a kuo te‘eki ai ke hā mai, he ko e ngaahi me‘a ia he kaha‘ú. Na‘á ne talangofua ki he ‘Otuá ‘o ne fo‘u e vaka na‘á ne hao ai mo hono ‘apí. ‘A ia ko hono fakamāu‘i ia ‘o māmani, kae ma‘u ‘e Noa hono fakatonuhia ‘e he ‘Otuá, ‘a ia ‘oku fakafou mai mei he tuí."
        },
        {
          "number": "8",
          "text": "Ko e tuí na‘e talangofua ai ‘a ‘Ēpalahame ‘i hono ui ia ‘e he ‘Otuá ke ne hiki ki he fonua na‘á ne tala‘ofa te ne ‘oange mo‘ona. Na‘e hiki ‘a ‘Epalahame mei hono fonuá kuo te‘eki ai ke ne ‘ilo pe ko ‘ene ‘alú ki fē."
        },
        {
          "number": "9",
          "text": "Ko e tuí na‘á ne nofo hili ai he fonua na‘e tala‘ofa kiate ia ‘e he ‘Otuá. Na‘á ne nofo tēniti pē, pea nofo pehē pē mo ‘Aisake mo Sēkope, ko e ongo kaungā‘ea mo kinaua ki he tala‘ofa ‘a e ‘Otuá."
        },
        {
          "number": "10",
          "text": "He na‘e nofo ‘amanaki ‘a ‘Epalahame ki he kolo kuo fokotu‘utu‘u mo langa ‘e he ‘Otuá, ko e kolo ta‘e ngata."
        },
        {
          "number": "11",
          "text": "Ko e tuí na‘e fanau ai ‘a ‘Epalahamé, neongo kuo motu‘a pea pa‘a mo Sela. Na‘á ne falala ‘e fakahoko ‘e he ‘Otuá ‘ene tala‘ofá."
        },
        {
          "number": "12",
          "text": "Neongo ‘a e fu‘u a‘ua‘u ‘a ‘Epalahamé, ka na‘e hoko ko e tupu‘anga ‘o e hako na‘e hangē honau tokolahí ko e ngaahi fetu‘u o e langí, mo e ‘one‘one ta‘efa‘alaua ‘o e matātahí."
        },
        {
          "number": "13",
          "text": "Na‘e pekia ‘a e kakai kotoa ko ení ‘oku nau kei tui pē. Na‘e ‘ikai te nau a‘u ki he ngaahi me‘a na‘e tala‘ofa ‘e he ‘Otuá kiate kinautolú, ka nau mamata atu pē ki ai mei he mama‘ó, pea nau fiefia mo fakamo‘oni‘i ko e kau muli pē mo e ‘āuhē kinautolu ‘i māmani."
        },
        {
          "number": "14",
          "text": "Ko ‘enau lau peheé ko ‘enau fakamahino mai ia ‘oku nau kumi fonua ke nofo ai."
        },
        {
          "number": "15",
          "text": "Na‘e ‘ikai ke nau nofo pē ‘o manatu ki he fonua na‘a nau mavahe mei aí. He kapau na‘e pehē, na‘e lava pē ke nau toe foki ki ai."
        },
        {
          "number": "16",
          "text": "Ka ko e fonua lelei ange na‘a nau kakapa ki aí, ko e fonua fakalangi. Pea ‘oku ‘ikai ai ke mā ‘a e ‘Otuá ‘i he‘enau ui ia ko honau ‘Otuá, he kuó ne teuteu mo‘onautolu ha kolo."
        },
        {
          "number": "17",
          "text": "Ko e tuí na‘e ‘oatu ai ‘e ‘Ēpalahame hono fohá, ‘a ‘Aisake, ko e feilaulau ‘i he ‘aho na‘e sivi‘i ai ia ‘e he ‘Otuá. Ko ‘Ēpalahame na‘e fai ki ai ‘e he ‘Otuá ‘ene tala‘ofá, ka na‘á ne tali fiemālie pē ke ‘oatu hono foha pē ‘e tahá ko e feilaulau."
        },
        {
          "number": "18",
          "text": "Na‘e folofola ‘a e ‘Otuá kiate ia, “‘E tupu ‘ia ‘Aisake ho hako na‘á ku tala‘ofa atú.”"
        },
        {
          "number": "19",
          "text": "Na‘e lau ‘e ‘Ēpalahame ‘e lava ‘e he ‘Otuá ‘o fokotu‘u ‘a ‘Aisake mei he maté, pea na‘e tatau tofu pē foki mo ‘ene toe ma‘u mai ‘e ia ‘a ‘Aisake mei he maté."
        },
        {
          "number": "20",
          "text": "Ko e tuí na‘e tala‘ofa ai ‘e ‘Aisake kia Sēkope mo ‘Isoa te na ma‘u ha ngaahi tāpuaki ‘i he kaha‘ú."
        },
        {
          "number": "21",
          "text": "Ko e tuí na‘e tāpuaki‘i tāutaha ai ‘e Sēkope ‘a e fānau ‘a Siosifá peá ne toki mālōloó. Na‘á ne falala ki hono tokotokó, peá ne punou hifo ‘o lotu."
        },
        {
          "number": "22",
          "text": "Ko e tuí na‘e fakamatala ai ‘a Siosifa ‘i he‘ene teu pekiá ki he hiki atu ‘a e kakai ‘Isilelí mei ‘Isipité, mo ne fai e ngaahi tu‘utu‘uni ‘o kau kiate ia ‘o ka ne ka pekia."
        },
        {
          "number": "23",
          "text": "Ko e tuí na‘e fufuu‘i ai ‘a Mōsesé ‘e he‘ene ongo mātu‘á ‘i ha māhina ‘e tolu mei hono fā‘ele‘í. Na‘á na sio ki aí ko e tamasi‘i faka‘ofo‘ofa, pea na‘e ‘ikai ke na manavahē he talangata‘a ki he tu‘utu‘uni ‘a e tu‘í."
        },
        {
          "number": "24",
          "text": "Pea fu‘u lahi ‘a Mōsesé, ko e tuí pē na‘á ne fakafisi ai hono lau ia ko e tama ‘a e ‘ōfefine ‘o Feló."
        },
        {
          "number": "25",
          "text": "Na‘e sai ange kiate ia ke ne kaungāfaingata‘a‘ia mo e kakai ‘a e ‘Otuá ‘i ha‘ane mo‘unofoa he ngaahi mālie fuonounou ‘o e angahalá."
        },
        {
          "number": "26",
          "text": "Na‘á ne lau ‘oku mahu‘inga ange ‘i he koloa kotoa ‘o ‘Isipité ‘a hono manuki‘i ia koe‘uhí ko e Mīsaiá, he na‘á ne hanga atu pē ki he pale te ne toki a‘u ki aí."
        },
        {
          "number": "27",
          "text": "Ko e tuí na‘e hiki ai ‘a Mōsese mei ‘Isipité. Ne mamata ‘a Mōsese ki he ‘Otua-ta‘e-hāmaí, ‘o ‘ikai ke ne manavahē ai ki he houhau ‘a Feló."
        },
        {
          "number": "28",
          "text": "Ko e tuí na‘á ne fokotu‘u ai ‘a e Pāsová, peá ne tu‘utu‘uni ke luluku toto e ngaahi matapaá ke ‘oua ‘e tāmate‘i ‘e he ‘āngelo ‘o e Maté ‘a e ngaahi ‘uluaki foha ‘o e kakai ‘Isilelí."
        },
        {
          "number": "29",
          "text": "Ko e tuí na‘e lava ai ‘a e kakai ‘Isilelí ‘o laka atu ‘i he Tahi Kulokulá ‘o hangē pē ‘oku nau ‘alu he mōmoá. Pea feinga ‘a e kau ‘Isipité ke laka atu aí pea nau melemo he tahí."
        },
        {
          "number": "30",
          "text": "Ko e tuí na‘e holo ai ‘a e ‘ākolo ‘o Selikoó, ko e hili ia ‘a e laka takai ai ‘a e kakai ‘Isilelí ‘o ‘aho ‘e fitu."
        },
        {
          "number": "31",
          "text": "Ko e tuí na‘e hao ai ‘a e pa‘umutu ko Lēhapí ‘i hono fakapoongi fakataha mo e kakai na‘e talangata‘a ki he ‘Otuá, koe‘uhí ko ‘ene talitali lelei ki hono ‘apí e kau asiasi ‘a e kakai ‘Isilelí."
        },
        {
          "number": "32",
          "text": "Te u toe hoko atu? ‘E fu‘u fakalōloa fau ha‘aku fakalau atu ‘a Kitione, Pēlaki, Samisoni, Sēfita, Tēvita, Sāmiuela pea mo e kau palōfitá."
        },
        {
          "number": "33",
          "text": "Ko ‘enau tuí na‘a nau tau ai mo ha ngaahi pule‘anga lalahi pea nau ikuna. Na‘a nau fai totonu ‘o nau a‘u ki he me‘a na‘e tala‘ofa kiate kinautolu ‘e he ‘Otuá. Na‘a nau tāpuni‘i e ngutu ‘o ha fanga laione."
        },
        {
          "number": "34",
          "text": "Na‘a nau tāmate‘i ha ngaahi fu‘u afi. Na‘a nau hao mei hono tāmate‘i kinautolu ‘aki e heletaá. Ko e kakai vavai, ka na‘e fakaivia kinautolu ‘o nau tau ai mo e kau tau ‘o e ngaahi pule‘anga mulí ‘o ikuna."
        },
        {
          "number": "35",
          "text": "Ko e tuí na‘e toe fakafoki mai ai ki ha kakai fefine ‘enau kau pekia kuo toe fakamo‘ui. Na‘e ‘ikai ke tali ‘e he kakai tui ‘e ni‘ihi ke fakatau‘atāina kinautolu, ‘o nau mate ai ‘i hono fakamamahi‘i kinautolu koe‘uhí kae lava ke fokotu‘u hake kinautolu ki ha mo‘ui ‘oku lelei angé."
        },
        {
          "number": "36",
          "text": "Na‘e manuki‘i e ni‘ihi mo haha, pea ha‘i seini e ni‘ihi pea fakahū pilīsone."
        },
        {
          "number": "37",
          "text": "Na‘e tolomaka‘i kinautolu, pea kilisi ua, pea tāmate‘i‘aki e heletā. Na‘a nau vala kili‘i sipi, pe kili‘i kosi, ko e kau masiva, fakatanga‘i, mo ngaohikovia."
        },
        {
          "number": "38",
          "text": "Na‘e ‘ikai ke taau mo kinautolu ‘a e maama ko ení. Na‘a nau hē holo pē ‘i he toafá mo e mo‘ungá, ‘o nofo he ngaahi ‘ana mo e ngaahi luo."
        },
        {
          "number": "39",
          "text": "Na‘e hōifua ‘a e ‘Otuá kiate kinautolu koe‘uhí ko ‘enau tuí. Ka na‘a nau mālōlo kotoa pē kuo te‘eki ai ke nau ma‘u e me‘a na‘e tala‘ofa kiate kinautolu ‘e he ‘Otuá."
        },
        {
          "number": "40",
          "text": "Pea ko hono ‘uhingá he na‘e ‘i ai ha fokotu‘utu‘u lelei ange ‘a e ‘Otuá ma‘atautolu. Pea ko ‘ene taumu‘á ke toki fakahaohaoa fakataha kinautolu mo kitautolu."
        }
      ],
      "12": [
        {
          "number": "1",
          "text": "‘I he ‘ākilotoa leva kitautolu ‘e ha kau fakakmo’oni tokolahi peheé, ko ia tau ta‘aki fu‘u e me‘a kotoa pē ‘oku fakafelekeu ki he‘etau ‘alú, kae tautautefito ki he angahala ‘oku ‘efihia ai ‘etau mo‘uí, ka tau lele fakamātoato he lova kuo pau ke tau faí."
        },
        {
          "number": "2",
          "text": "Tau hanga fakamama‘u kia Sīsū, he ko ia na‘á ne langa‘i ‘etau tuí, pea ko ia pē te ne fakaa‘ú. Na‘e ‘ikai te ne toka’i ‘a e kolosí. Ko e me‘a noa ki ai ‘a e fakamā ‘o e mate he kolosí, koe‘uhí ko e fiefia lahi na‘e teuteu mai ma‘ána, pea kuó ne ‘afio eni he to‘omata‘u ‘o e taloni ‘o e ‘Otuá."
        },
        {
          "number": "3",
          "text": "Manatu ma‘u pē ki he ngaahi faingata‘a na‘á ne fou aí, ki he‘ene kātaki‘i ‘a e tāufehi‘a kiate ia ‘a e kakai angahalá, pea he‘ikai ke mou toe holomui."
        },
        {
          "number": "4",
          "text": "Kuo te‘eki ai ke mole ha mo‘ui ‘iate kimoutolu ‘i ho‘omou fetakai mo e angahalá."
        },
        {
          "number": "5",
          "text": "Kuo ngalo ‘apē e tapou ‘a e ‘Otuá kiate kimoutolu ko ‘ene fānaú?"
        },
        {
          "number": "6",
          "text": "He ‘oku fakatonutonu ma‘u pē ‘e he ‘Eikí ‘a kinautolu ‘oku ‘ofa aí,"
        },
        {
          "number": "7",
          "text": "Mou ‘ūkuma ‘o ka fakatonutonu kimoutolu. He ‘oku anga pehē ‘a e tauhi fānau ‘a e ‘Otuá. ‘Anefē ha fānau na‘e te‘eki ai ke fakatonutonu ‘e he‘enau mātu‘á?"
        },
        {
          "number": "8",
          "text": "Kapau ‘oku ‘ikai ke fa‘a fakatonutonu kimoutolu ‘o tatau mo e fānau kotoa pē, pea tā ‘oku ‘ikai ko e fānau totonu kimoutolu, ka ko e fānau tu‘utāmaki."
        },
        {
          "number": "9",
          "text": "‘Oku fakatonutonu kitautolu ‘e he‘etau ngaahi tamai fakasinó, pea tau faka‘apa‘apa ai kiate kinautolu. Pea huanoa ai ‘a e totonu ke tau tukulolo ki he‘etau Tamai fakalaumālié ka tau mo‘ui ai."
        },
        {
          "number": "10",
          "text": "Na‘e fakatontonu fuonounou kitautolu ‘e he‘etau ngaahi tamai fakasinó, ‘aki ‘enau fakakaukau lelei tahá. Ka ‘oku fakatonutonu kitautolu ‘e he ‘Otuá ia ko hotau langa hake, pea ke tau mā‘oni‘oni, ‘o hangē ko iá."
        },
        {
          "number": "11",
          "text": "Ka fakatonutonu pehē kitautolu, ‘oku tau ongo‘i ko hotau fakamamahi‘i ‘oku fai, ‘o ‘ikai ko hotau fakafiefia‘i. Ka ko kinautolu kuo poto koe‘uhí ko honau fakatonutonú, kuo pau ke nau ma‘u e pale ko e nonga mo e mā‘oni‘oni."
        },
        {
          "number": "12",
          "text": "Tuku e nofo noá. Tu‘u ki ‘olunga."
        },
        {
          "number": "13",
          "text": "Tu‘utonu, ke mālohi ho ve‘e-vaivaí."
        },
        {
          "number": "14",
          "text": "Feinga ke mou nofo melino mo e kakai kotoa pē. Pea mou mo‘ui mā‘oni‘oni. He ka ‘ikai, pea ‘e ‘ikai te mou mamata ki he ‘Eikí."
        },
        {
          "number": "15",
          "text": "Vakai na‘a mou tafoki mei he ‘ofa lī‘oa kuo fai ‘e he ‘Otuá ma‘amoutolú. Vakai na‘a hangē ha taha ‘iate kimoutolu ko ha fu‘u ‘akau kona ‘oku tā huli hake ‘o tupu ai ha ngaahi faingata‘a lahi ko ‘ene koná."
        },
        {
          "number": "16",
          "text": "Vakai na‘a anga-kovi mo ta‘e lotu ha taha, ‘o hangē ko ‘Isoá, ‘a ē na‘á ne fakatau hono tu‘unga ‘ulumotu‘á ‘aki ha peleti me‘akai."
        },
        {
          "number": "17",
          "text": "Na‘á ne toki loto foki ke tuku hano tāpuaki ‘e he‘ene tamaí, ka na‘e teke‘i ia ko e ‘ikai ke lava ke ne fakafoki ‘ene me‘a na‘e faí, neongo ‘ene feinga mo e tangi-‘a-lo‘imata."
        },
        {
          "number": "18",
          "text": "Na‘e ‘ikai ke mou omi kimoutolu ki ha me‘a ‘oku mou lava ‘o ala ki ai, ki Mo‘unga Sainai mo hono afi kakahá, mo e po‘uli lōloó, mo e afaá,"
        },
        {
          "number": "19",
          "text": "mo e ifi ‘a e talupité, mo e ongo mai ha fu‘u lea le‘o-lahi. Na‘e ongo mai ia ki he kakaí pea nau fakakolekole ke ‘oua mu‘a na‘a toe ongo mai ha fo‘i lea ‘e taha kiate kinautolu,"
        },
        {
          "number": "20",
          "text": "he na‘e ‘ikai te nau fie ongo ki he tu‘utu‘uni na‘e pehē mai, “Na‘a mo ha monumanu ‘e tu‘u hono va‘é ki he mo‘ungá, kuo pau ke tolomaka‘i ke mate.”"
        },
        {
          "number": "21",
          "text": "Na‘e fakailifia ‘aupito ‘a e me‘a na‘a nau sio ki aí, pea na‘a mo Mōsese na‘á ne pehē, “‘Oku ou tete mo au he manavaheé!”"
        },
        {
          "number": "22",
          "text": "Ka kuo mou omi kimoutolu ia ki Mo‘unga Saione mo e kolo ‘o e ‘Otua mo‘uí, ko Selusalema fakalangi mo hono kau ‘āngelo ‘e laui afe ‘oku ma‘alali fiefia."
        },
        {
          "number": "23",
          "text": "Kuo mou omi ki he ha‘ofanga ‘o e ngaahi ‘uluaki foha ‘o e ‘Otuá, ‘a ia kuo tohi honau hingoá ‘i langi. Kuo mou omi ki he ‘Otuá, ko e fakamaau ‘o e kakai kotoa pē, pea mo e ngaahi laumālie ‘o e kakai kotoa pē kuo fakahaohaoá."
        },
        {
          "number": "24",
          "text": "Kuo mou omi kia Sīsū, ‘a ia na‘e fakafou mai ai ‘a e aleapau fo‘oú, pea ki he ta‘ata‘a ne lulukú, ‘a ia ‘oku tala‘ofa mai ai ‘a e ngaahi me‘a ‘oku fungani hake he toto ‘o ‘Ēpelí."
        },
        {
          "number": "25",
          "text": "Ko ia, mou tokanga, pea ‘oua te mou sītu‘a ki he toko taha ‘oku lea atú. Ko kinautolu na‘e ‘ikai ke nau fie ongo ki he toko taha na‘á ne fakahoko mai ‘a e ngaahi tukutala ‘a e ‘Otuá ‘i māmaní, na‘e ‘ikai ke nau hao. Pea huanoa ai hano faingata‘a ke tau hao ‘a kitautolu, ‘o ka pau te tau sītu‘a ki he toko taha ‘oku lea mai mei langí."
        },
        {
          "number": "26",
          "text": "Na‘e ngalulu ‘a māmani he ongo mai hono le‘ó he ‘aho ko iá. Ka kuó ne fakapapau‘i mai eni, “Te u toe lulu‘i ‘a māmani, pea mo e langí foki.”"
        },
        {
          "number": "27",
          "text": "‘Oku hā mahino he kupu‘i lea “Te u toe lulu‘í” ‘e lulu‘i mo ta‘aki ‘a e ngaahi me‘a na‘e fakatupú, kae toe pē ‘a e ngaahi me‘a ‘oku ‘ikai ala lulu‘í."
        },
        {
          "number": "28",
          "text": "Ko ia, tau fakafeta‘i koe‘uhí kuo tuku mai hatau pule‘anga ‘oku ‘ikai lava ke lulu‘i, pea tau loto-hounga mo‘oni ‘o fakahīkihiki‘i ‘a e ‘Otuá ‘aki ha fa‘ahinga fakahīkihiki ‘e fakatupu hōifua ki ai, ‘i he loto-‘apasia mo mālū‘ia."
        },
        {
          "number": "29",
          "text": "He ko hotau ‘Otuá ‘oku hangē ha afi faka‘auhá."
        }
      ],
      "13": [
        {
          "number": "1",
          "text": "Mou fe‘ofa‘aki ai pē ke mahino ko e kaungālotu kimoutolu."
        },
        {
          "number": "2",
          "text": "‘Oua na‘a tuku ho‘omou talitali lelei ‘a e sola mo e vūlangi ki homou ngaahi loto falé. Na‘e talitali ‘e ha ni‘ihi ha kau sola, pea tā ko e kau ‘āngelo, neongo na‘e ‘ikai ke nau fakatokanga‘i."
        },
        {
          "number": "3",
          "text": "Manatu‘i e kau nofo pilīsoné, ke hangē pē ‘oku mou nofo pilīsone fakataha mo kinautolú. Pea manatu‘i mo e kakai ‘oku faingata‘a‘ia fakasinó, ke hangē pē ‘oku mou faingata‘a‘ia fakataha mo kinautolú."
        },
        {
          "number": "4",
          "text": "Mou faka‘apa‘apa‘i kotoa ‘a e nofo malí, pea feanganofo‘aki ‘a e husepānití mo e uaifí. He ‘e fakamāu‘i ‘e he ‘Otuá ‘a e kakai ‘oku anga-fakalielia mo tono malí."
        },
        {
          "number": "5",
          "text": "Faka‘ehi‘ehi ‘aupito mei he ‘ofa he pa‘angá, pea fiemālie pē he me‘a ‘oku mou ma‘ú. He ko e folofola ē ‘a e ‘Otuá, “‘E ‘ikai te u lī‘aki koe, pe tuku ke ke tuēnoa.”"
        },
        {
          "number": "6",
          "text": "Tau loto-lahi leva ‘o tala,"
        },
        {
          "number": "7",
          "text": "Mou manatu‘i homou kau taki ko ē na‘a nau fakohoko atu kiate kimoutolu ‘a e Folofola ‘a e ‘Otuá. Mou fakalaulauloto ki he anga ‘o ‘enau mo‘uí, pea mou fa‘ifa‘itaki ki he‘enau tuí."
        },
        {
          "number": "8",
          "text": "Ko Sīsū Kalaisi ‘aneafí, ko ia ai pē he ‘ahó ni, pea ‘e pehē ai pē ‘o ta‘e ngata."
        },
        {
          "number": "9",
          "text": "Vakai na‘a mou hē mei he mo‘oní ‘i ha ngaahi akonaki hala. ‘Oku ‘aonga ange ‘a e ma‘u ivi mei he ‘Otua mohu ‘alo‘ofá ‘i he fakafalala ki he ngaahi me‘atokoni ‘oku ngofua tokua. He tala‘ehaí ‘oku ‘aonga ‘a e ngaahi me‘atokoni ko iá ki he‘enau mo‘uí."
        },
        {
          "number": "10",
          "text": "‘Oku tapu ke ma‘u me‘atokoni mei he ‘ōlita ‘otautolú ‘a e kau taula‘eiki fai fatongia he fai‘angalotu faka-Siú."
        },
        {
          "number": "11",
          "text": "‘Oku hū atu ‘a e taula‘eiki lahí mo e toto ‘o e monumanu ki he Potu Toputapú ke fai‘aki e feilaulau angahala, ka ‘oku tutu ‘a e ‘anga‘anga ‘o e monumanú ia ‘i tu‘akolo."
        },
        {
          "number": "12",
          "text": "Ko hono ‘uhinga ia na‘e pekia ai mo Sīsū ‘i tu‘akoló, koe‘uhí ke fakama‘a‘aki hono ta‘ata‘á ‘a e angahala ‘a e kakaí."
        },
        {
          "number": "13",
          "text": "Ko ia, ke tau ō leva ki tu‘a kolo kia Sīsū ke manuki‘i fakataha ai kitautolu mo ia."
        },
        {
          "number": "14",
          "text": "He ‘oku ‘ikai hatau kolo tu‘uloa ‘i māmani. Ko ‘etau fekumí ki he kolo ‘oku ‘amanaki ke fokotu‘u ‘i hotau lotolotongá."
        },
        {
          "number": "15",
          "text": "Ko ia, tau fakafeta‘i ma‘u pē ki he ‘Otuá ko ‘etau fai feilaulau ia ‘o fakafou atu ‘ia Sīsū, he ko e feilaulau ia ‘oku ‘alu hake mei he ngutu ‘o e kakai ‘oku nau mateaki‘i ia ko honau ‘Eiki."
        },
        {
          "number": "16",
          "text": "‘Oua ‘e tuku ho‘omou fa‘a foakí mo ho‘omou fetokoni‘akí, he ko e ngaahi feilaulau ia ‘oku hōifua ki ai ‘a e ‘Otuá."
        },
        {
          "number": "17",
          "text": "Talangofua ki homou kau takí, pea fakaongoongo kiate kinautolu. ‘Oku nau le‘ohi ta‘e mālōlo homou laumālié, he kuo pau ke nau fai ha fakamatala ki he ‘Otuá ki he anga ‘enau faifatongiá. Kapau te mou fakaongoongo kiate kinautolu, pea te nau fai fiefia honau fatongiá. Pea ka ‘ikai ke mou fakaongoongo kiate kinautolu, pea te nau loto-mamahi, pea te nau fai loto-mafasia, pea ‘e ‘ikai ‘aonga ia kiate kimoutolu."
        },
        {
          "number": "18",
          "text": "Mou lotu ma‘amautolu. ‘Oku ma‘a homau konisēnisí, he ‘oku mau fie fai totonu ma‘u ai pē."
        },
        {
          "number": "19",
          "text": "Pea ‘oku ou toe kole fakamātoato atu ke mou lotu ki he ‘Otuá ke u lava ‘o toe foki vave atu."
        },
        {
          "number": "20-21",
          "text": "Kuo fokotu‘u ‘e he ‘Otuá mei he pekiá ‘a hotau ‘Eiki ko Sīsuú, ‘a ia ko e Tauhi Sipi Lahi ia koe‘uhi ko ‘ene pekia ko ha feilaulau ‘oku sila‘i‘aki ‘a e aleapau ta‘e ngatá. ‘Ofa ke ‘oatu ‘e he ‘Otua e melinó ‘a e me‘a kotoa ‘oku mou fie ma‘u ke fai ‘aki hono finangaló, pea ‘ofa foki ke ne fakahoko ‘iate kimoutolu ‘a e fa‘ahinga mo‘ui ‘okú ne hōifua ki aí, ‘o makatu‘unga ‘ia Sīsū Kalaisi. Tauange ke fakalāngilangi‘i ai pē ‘a Kalaisi ‘o tuputupu‘a! ‘Ēmeni."
        },
        {
          "number": "22",
          "text": "‘Oku ou kole atu, kāinga, mou tokanga lelei ki he poupou ko eni ‘oku ou fai atú. He ko e tohi nounou pē."
        },
        {
          "number": "23",
          "text": "‘Oku ou loto ke mou ‘ilo kuo ‘atā mai mei pilīsone hotau tokoua ko Tīmoté. Pea kapau ‘e vave ‘ene a‘u maí, pea te ma ō atu mo au."
        },
        {
          "number": "24",
          "text": "‘Ofa atu ki homou kau taki kotoa pē mo e kakai kotoa pē ‘a e ‘Otuá. ‘Oku ‘ofa atu ‘a e kāinga ‘Italí."
        },
        {
          "number": "25",
          "text": "Tauange ke mou ‘inasi ai pē he ‘alo‘ofa ‘a e ‘Otuá."
        }
      ]
    }
  },
  "JAS": {
    "name": "Sēmisi",
    "chapters": {
      "1": [
        {
          "number": "1",
          "text": "Si‘oku kāinga,"
        },
        {
          "number": "2",
          "text": "Kāinga, neongo ha‘amou fepaki fēfē mo ha ngaahi faingata‘a, ka mou fiefia pē."
        },
        {
          "number": "3",
          "text": "‘Oku mou ‘ilo‘i lelei pē ‘oku fakatupu kātaki ‘a hono sivi ‘o ho‘omou tuí."
        },
        {
          "number": "4",
          "text": "Pea kuo pau ke mou kīkītaki he faingata‘a kotoa ‘oku hoko ki ho‘omou mo‘uí, koe‘uhí ke matu‘otu‘a mo‘oni ho‘omou mo‘uí, pea ‘ikai ke mou masiva ‘i ha me‘a."
        },
        {
          "number": "5",
          "text": "Kapau leva ‘oku ‘i ai ha taha ‘iate kimoutolu ‘oku masiva he potó, pea fei mo ne kole ki he ‘Otuá, ‘a ia ‘oku manava‘ofa mo foaki tau’ataina, pea ‘e tali ‘ene kolé."
        },
        {
          "number": "6",
          "text": "Pea ka fai leva ha‘o kole, pea ‘oua te ke tāla‘a ka ke tui ‘e tali. Ko ia ‘oku tāla‘á, ‘oku hangē ia ha peau ‘oku liaki holo he matangí ‘i moana."
        },
        {
          "number": "7-8",
          "text": "Kapau ko e toko taha koe ‘oku lotolotoua mo veiveiua ma‘u pē, ko hai ‘e falala atu kiate koe? Pea vakai na‘á ke ‘amanaki ‘e ‘oatu ‘e he ‘Eikí ha me‘a ‘e taha ma‘áu."
        },
        {
          "number": "9",
          "text": "Kapau ‘oku ‘i ai ha ni‘ihi masiva he kakai ‘a e ‘Otuá, ke nau fiefia ‘i honau hākeaki‘i kuo fai ‘e he ‘Otuá."
        },
        {
          "number": "10",
          "text": "Pea ko e kakai koloa‘iá, fiefia kinautolu ‘i honau fakamo‘ulaloa‘i kuo faí, he te nau puli kinautolu, ‘o hangē ko e fisi‘i‘akaú"
        },
        {
          "number": "11",
          "text": "‘ene mae ‘o ka vela ‘a e la‘aá. ‘Oku ngangana ‘a e fisi‘i‘akaú, pea mole hono faka‘ofo‘ofá. Pea ‘e pehē pē mo e puli ‘a e kakai koloa‘iá ‘oku nau kei lolotonga femo‘uekina ‘i he‘enau ngaahi ngāué ‘anautolu pē."
        },
        {
          "number": "12",
          "text": "‘E tāpuaki‘i kimoutolu, ‘o ka mou kataki’i homou ‘ahi’ahí. ‘E fakapale‘i kimoutolu ‘aki ‘a e mo‘ui kuó tala‘ofa mai ‘e he ‘Otuá ki he kakai ‘oku nau ‘ofa aí."
        },
        {
          "number": "13",
          "text": "Tuku ā hono tukuaki‘i ‘a e ‘Otuá ‘o ka ‘ahi‘ahi‘i kimoutolu ke mou faikovi. ‘Oku ‘ikai lava ke ‘ahi‘ahi‘i e ‘Otuá, pea ‘oku ‘ikai ke ne ‘ahi‘ahi‘i ‘e ia ha taha."
        },
        {
          "number": "14",
          "text": "Ko ‘etau ngaahi holí pē ‘oku ‘ahi‘ahi‘i ai kitautolú. ‘Oku fakatauvele‘i ai hotau lotó, pea hoko ai pē mo ‘etau fihia."
        },
        {
          "number": "15",
          "text": "Ko ‘etau ngaahi holí pē ‘oku tau fai angahala aí. Pea ka kakato leva e ngāue ‘a e angahalá ‘i he‘etau mo‘uí, pea tau mate."
        },
        {
          "number": "16",
          "text": "Vakai na‘a mou ma‘u hala, si‘oku kāinga ‘ofeina."
        },
        {
          "number": "17",
          "text": "Ko e me‘a‘ofa lelei mo faka‘ofo‘ofa kotoa pē, ‘oku fou mei ‘olunga mei he Tamaí, ‘a ia na‘á ne fakatupu e ngaahi maama kotoa pē. Ko e anga ‘o e ‘Otuá mei mu‘á, ko ia ai pē he ‘ahó ni ‘o ta‘e ngata. Pea ‘oku ‘ikai ha ‘ata ‘o ha feliliu‘aki ‘iate ia."
        },
        {
          "number": "18",
          "text": "Ko hono finangaló ke tau hoko ko ‘ene kakai makehe, ‘o ne fai mai ai e folofola ‘o e mo‘oní ke fanau‘i fo‘ou ai kitautolu."
        },
        {
          "number": "19",
          "text": "Kāinga ‘ofeina, ‘oku totonu ke mou vave ki he fanongó, kae tuai ki he leá mo e ‘itá."
        },
        {
          "number": "20",
          "text": "Kapau te ke ‘ita koe, he‘ikai te ke lava ‘o fai e lelei ‘oku finangalo e ‘Otuá ke faí."
        },
        {
          "number": "21",
          "text": "Tuku ā e ngaahi tō‘onga fakalieliá, mo e faikoví, ka mou anga-fakatōkilalo, pea tali leva ‘a e Folofola kuo hunuki ki homou lotó ke mou hao ai."
        },
        {
          "number": "22",
          "text": "Mou talangofua ki he fekau ‘a e ‘Otuá. Pea vakai na‘a mou fanongo ‘ata‘atā pē, he ko ho‘omou heé ia."
        },
        {
          "number": "23",
          "text": "Ka moú ka fanongo pē kae ‘ikai fai ki ai, te mou hangē ko ha taha na‘e fai ‘ene sio‘ata,"
        },
        {
          "number": "24",
          "text": "pea ko ‘ene sītu‘á pē kuo ngalo ‘iate ia hono fōtungá pe ‘oku fēfē."
        },
        {
          "number": "25",
          "text": "Vakai na‘a tuku ho‘omou sio ki he lao haohaoá, ‘a ē ‘oku fakatau‘atāina ai kimoutolú. ‘E tāpuaki‘i ‘e he ‘Otuá ho‘omou ngaahi feinga kotoa pē ‘o kapau te mou fanongo mo toe talangofua ki he‘ene ngaahi fekaú, ‘o ‘ikai fanongo pē ki ai pea ngalo leva."
        },
        {
          "number": "26",
          "text": "Kapau ‘okú ke pehē ko ha taha lotu koe, ka ‘oku ‘ikai te ke lava ‘o pule‘i ho ‘eleló, pea tā ‘okú ke hamumu noa, pea ko e koto ta‘e ‘aonga ho‘o me‘a kotoa ‘oku faí."
        },
        {
          "number": "27",
          "text": "Ko e lotu pē ‘oku fakatupu hōifua ki he ‘Otuá ko e Tamai, ‘a e lotu ‘oku ma‘a mo haohaoá. Ko ia, mou tokoni‘i mu‘a ‘a e fānau paeá, mo e kau uitoú, pea faka‘ehi‘ehi mei he ngaahi tō‘onga ‘oku fakamāmaní."
        }
      ],
      "2": [
        {
          "number": "1",
          "text": "Si‘oku kāinga, ko e kakai kimoutolu ‘oku mou tui ki hotau ‘Eiki lāngilangi‘ia ko Sīsū Kalaisí. Vakai na‘a mou filifilimānako."
        },
        {
          "number": "2",
          "text": "Tau pehē kuo ‘a‘ahi atu ki homou fai‘angalotú ha taha koloa‘ia ‘oku mama koula mo vala faka‘ofo‘ofa, pea mo ha taha masiva mo vala mahaehae,"
        },
        {
          "number": "3",
          "text": "pea mou pehē ange ki he koloa‘iá, “Me‘a hifo hē,” kae pehē ange ki he masivá, “Tu‘u atu pē hena,” pe “Ta‘utu hē.”"
        },
        {
          "number": "4",
          "text": "‘Ikai ko ho‘omou filifilimānako ia, ‘o hangē ko e kau fakamaau kākaá?"
        },
        {
          "number": "5",
          "text": "Si‘oku kāinga ‘ofeina, mou tokanga lelei mai. Ko e kakai masiva ‘o e maama ko ení, kuo fakakoloa ‘e he ‘Otuá ‘aki ‘a e tui. Pea kuó ne ‘osi tala‘ofa kiate kinautolu hanau ‘inasi he Pule‘anga ‘o e ‘Otuá, ‘a ē te ne ‘oange ma‘áe kakai ‘oku nau ‘ofa aí."
        },
        {
          "number": "6",
          "text": "‘Oku mou ngaohikovi‘i ‘a e kakai masivá, ‘osi angé ko e kakai tu‘umālié ‘oku nau angi holo mo faulele kimoutolu ki fale hopo."
        },
        {
          "number": "7",
          "text": "‘Oku ‘ikai koā ko kinautolu ‘oku nau fakaongoongokovi‘i homou ‘Eikí?"
        },
        {
          "number": "8",
          "text": "‘E kau lelei kiate kimoutolu ha‘amou talangofua ki he lao fungani ‘o e Folofolá, “‘Ofa ki ho kaungā‘apí, ‘o hange pē ko ho‘o ‘ofa ‘iate koé.”"
        },
        {
          "number": "9",
          "text": "Ka ko ho‘omou filifilimānakó, ko ho‘omou fai angahala ia mo maumau lao, ‘o fakatatau ki he lau ‘a e Tohi Tapú."
        },
        {
          "number": "10",
          "text": "Kapau te te talangofua ki he ngaahi kupu kotoa pē ‘o e Laó kae lī‘aki hano ki‘i kupu ‘e taha, ‘oku tatau pē ‘ete halaia aí mo ha‘ate maumau‘i e Laó kotoa."
        },
        {
          "number": "11",
          "text": "Ko e ‘Otua na‘á ne fekau ke “‘Oua ‘e tonó,” ko ia ai pē na‘á ne fekau ke “‘Oua ‘e fakapoó.” Ko ia, kapau ‘okú ke hao he tonó, ka ke fakapoongi ha taha, ko ho‘o kei maumau‘i ai pē ia ‘a e Lao ‘a e ‘Otuá."
        },
        {
          "number": "12",
          "text": "‘Ai ho‘omou leá mo ho‘omou laká ke mahino ko e kakai kimoutolu ‘e fakamāu‘i‘aki e Lao ‘oku fakatau‘atāina‘i ai kitautolú."
        },
        {
          "number": "13",
          "text": "Mou fai pehē, he ka hoko mai ‘a e fakamāú, ‘e ‘ikai ke fai ha manava‘ofa kiate kinautolu na‘e ‘ikai ke manava‘ofá. Ka ‘e kei manava‘ofa ai pē ‘a e ‘Otuá ia he‘ene fakamāú."
        },
        {
          "number": "14",
          "text": "Si‘oku kāinga, ko e hā hano ‘aonga ‘ete lau ‘okú te tui ka ‘oku ‘ikai te te fai ha me‘a ‘e taha ke fakamo‘oni‘i‘aki? He ko ha tui koā ia te te ala hao ai?"
        },
        {
          "number": "15",
          "text": "Tau pehē ‘oku ‘i ai e kaungālotu ‘oku masiva he vala mo e me‘atokoni."
        },
        {
          "number": "16",
          "text": "Ko e hā hano ‘aonga ho‘o pehē ange, “‘Ofa atu, pea ‘ofa ke ke māfana mo mākona,” ‘o kapau ‘oku ‘ikai te ke tokoni ki ai?"
        },
        {
          "number": "17",
          "text": "Ko e tui ‘oku ‘ikai ke ngāue‘í, ko e tui ia ‘oku mate."
        },
        {
          "number": "18",
          "text": "Pea ka pehē mai ‘e ha taha kiate au, “‘E lava pē ke tui ha taha, kae ‘osí ‘oku ‘ikai ke ne ngāue‘i,” ko ‘eku tali leva ki aí, “Fakahā mai ho‘o tui ta‘e ngāue‘í, ka u fakahā atu ‘e au ‘eku tui ‘oku ngāue‘i.”"
        },
        {
          "number": "19",
          "text": "‘Oku ke tui koā ‘oku taha pē ‘a e ‘Otuá? Mālō. Ka ‘oku tui pehē pē foki mo e fanga tēvoló mo tete he manavaheé."
        },
        {
          "number": "20",
          "text": "Toki me‘a fakapiko mo‘oni ho‘o ‘ai ke toe fakahā atu hono ta‘e ‘aonga e tui ‘oku ‘ikai ke ngāue‘í."
        },
        {
          "number": "21",
          "text": "‘Ikai na‘e fakahōifua ki he ‘Otuá ‘a e hilifaki ‘e he‘etau kui ko ‘Epalahamé hono foha ko ‘Aisaké ki he funga ‘ōlitá?"
        },
        {
          "number": "22",
          "text": "Vakai ange ki he ngāue‘i ‘e ‘Epalahame ‘a ‘ene tuí. Na‘á ne fakamo‘oni‘i ‘ene tuí ‘aki e me‘a na‘á ne faí."
        },
        {
          "number": "23",
          "text": "‘Oku ‘uhinga ai pē ‘a e lau ‘a e Folofolá, “Na‘e tui ‘a ‘Epalahame ki he ‘Otuá, pea fakalelei ai ‘a e ‘Otuá mo ia.” Peá ne hoko ai ko e kaume‘a fafale ‘o e ‘Otuá."
        },
        {
          "number": "24",
          "text": "‘Oku mahino leva ai ‘oku fakalelei ‘a e ‘Otuá mo kitautolu koe‘uhí ko e me‘a ‘oku tau faí, ka ‘oku ‘ikai ko ‘etau tuí pē."
        },
        {
          "number": "25",
          "text": "Ko e fakatātā eni ‘e taha, ko Lēhapí ko e fefine pa‘umutu. Ka na‘e fakahōifua ki he ‘Otuá ‘ene talitali lelei ‘a e ongo asiasí, mo ‘ene toe fakahinohino ange ‘a e hala kehe ke na hola ai."
        },
        {
          "number": "26",
          "text": "Ko e sino kuo tu‘u ‘ene mānavá, ko e sino ia kuo mate. Pea ko e tui ta‘e ngāue‘í, ‘oku mate mo ia."
        }
      ],
      "3": [
        {
          "number": "1",
          "text": "Si‘oku kāinga, vakai na‘a mou fie faiako kotoa pē. He ‘e lahi ange foki hono fakamāu‘i ‘o e kau faiakó he kakai kehé."
        },
        {
          "number": "2",
          "text": "‘Oku tau fa‘a fai hala kotoa pē, ka ko ‘etau malava ‘o pule‘i hotau ‘eleló, ko e matu‘otu‘a ia ‘etau mo‘uí, pea tau lava ai pē ‘o mapule‘i hotau sinó kotoa."
        },
        {
          "number": "3",
          "text": "Ka fakapiti e hōsí, pea faingofua leva hono angi holó."
        },
        {
          "number": "4",
          "text": "Pea vakai ange ki he anga ‘o e folau ‘a e vaká. ‘Oku toki ngaholo pē ha vaka lahi ‘i ha matangi mālohi, ka ‘oku faka‘uli ia ‘e he ‘eikivaká ki ha feitu‘u pē ‘oku loto ia ki ai ‘aki ha ki‘i fohe‘uli si‘isi‘i."
        },
        {
          "number": "5",
          "text": "Ko e ki‘i kupu si‘isi‘i mo hotau ‘eleló, ka ‘oku fa‘a fai‘aki ‘a e ngaahi fu‘u pōlepole lalahi."
        },
        {
          "number": "6",
          "text": "Ko e ‘eleló, ‘oku hangē ha ki‘i kalofiamá. Ko ha ki‘i kupu fakatu‘utāmaki ia ‘oku malava ke ‘uli‘i‘aki ‘a e ngaahi kupu kehe ‘o e sinó, mo tafutafu ai ha afi mei loto heli."
        },
        {
          "number": "7",
          "text": "‘Oku ala fakalalata‘i e monumanu kehekehe ‘o e vaó, ‘a e manupuna, mo e manu totolo, mo e ika, pea kuo lava hono fakalalata‘i e ni‘ihi."
        },
        {
          "number": "8",
          "text": "Ka ‘oku ‘ikai fa‘a lava ke mapule‘i ‘e ha taha hono ‘eleló! ‘Oku ‘ikai tuku ‘ene fai koví mo ‘ene tufaki hono kona fakatupu maté."
        },
        {
          "number": "9",
          "text": "‘Oku tau fakatou fai‘aki hotau ‘eleló ‘a e fakafeta‘i ki hotau ‘Eikí mo ‘etau Tamaí mo talatuki‘i e kakai kehé, ‘a ia na‘e fakatupu ke nau hangē ko e ‘Otuá."
        },
        {
          "number": "10",
          "text": "Ko e ngutu tatau pē ‘oku fakafeta‘i pea mo talatuki. Kāinga, ‘oku ‘ikai totonu ke pehē!"
        },
        {
          "number": "11",
          "text": "He ‘e fakatou tafe mai koā ha vai tasilo mo ha vai kele ‘i ha matavai pē ‘e taha?"
        },
        {
          "number": "12",
          "text": "‘E toli koā ha ‘ōlive mei ha fu‘u fiki, pe ko ha fiki mei ha fu‘u vaine? ‘E ‘utu nai ha vai-melie mei ha vaitupu ‘oku kona?"
        },
        {
          "number": "13",
          "text": "‘Oku ‘i ai ‘apē ha ni‘ihi ‘iate kimoutolu ‘oku poto mo maama homou ‘atamaí? Pe‘i mou fakamo‘oni‘i leva ‘aki ha‘amou failelei, mo anga-fakatōkilalo, mo fakapotopoto ‘i he ngaahi me‘a ‘oku mou faí."
        },
        {
          "number": "14",
          "text": "Pea kapau ‘oku fonu homou lotó he meheká mo e siokitá, pea vakai na‘a mou fa‘a talanoa pōlepole mo loi ke ‘ufi‘ufi e mo‘oní."
        },
        {
          "number": "15",
          "text": "‘Oku ‘ikai ko e fa‘ahinga poto ia mei ‘olunga. ‘Oku fakaemāmani mo siokita, pea ko e Tēvoló ‘oku tupu mei aí."
        },
        {
          "number": "16",
          "text": "Ko e meheká mo e siokitá, ‘oku tupu mei ai e moveuveu mo e ngaahi kovi kehekehe."
        },
        {
          "number": "17",
          "text": "Ka ko e poto mei ‘olungá, ‘oku tupu mei ai ‘a e haohaoá, melinó, anga-maluú, fakapotopotó, anga-‘ofá, fie tokoní. Pea ‘oku ‘ikai ke ‘i ai ha ‘ata ‘o e filifilimānakó, pe ko e mālualoí."
        },
        {
          "number": "18",
          "text": "Ko e utu-ta‘u ‘a e kakai ‘oku tō-ta‘u he melinó ko e faitotonu."
        }
      ],
      "4": [
        {
          "number": "1",
          "text": "Ko e hā hono ‘uhinga ‘oku mou fekainaki mo feke‘ike‘i aí? Vakai na‘a kuo fekolo‘aki ‘a e ngaahi holi kovi ‘i homou lotó he feinga ke pule‘i homou ngaahi kupú."
        },
        {
          "number": "2",
          "text": "‘Oku ‘i ai e ngaahi me‘a ‘okú ke havala ki ai, ka ‘oku ‘ikai ke ke ma‘u ia, peá ke tāmate ai. ‘Okú ke mānumanu ki ha koloa, ka ‘oku ‘ikai ke ke ma‘u, peá ke fakatupu kē mo fakamoveuveu ai. ‘Oku ‘ikai ke ke ma‘u e ngaahi me‘a ‘okú ke tokanga ki aí, koe‘uhí he ‘oku ‘ikai ke ke lotu ‘o kole ia."
        },
        {
          "number": "3",
          "text": "Pe ‘okú ke lotu pē koe, ka ‘oku ‘ikai ha‘o me‘a ‘e ma‘u ai, koe‘uhí he ‘oku hala ‘a e anga ho‘o kolé. He ‘okú ke kole ‘e koe ia ha ngaahi me‘a ke topono ai pē ho‘o ngaahi holí."
        },
        {
          "number": "4",
          "text": "Kakai ta‘e tui! ‘Oku ‘ikai ke mou fakatokanga‘i ko e ‘ofa he maama ko ení ko e fakafili ia ki he ‘Otuá? Pea kapau ko homou lotó ia, ke ‘ofa he maama ko ení, pea tā ko e fili kimoutolu ‘o e ‘Otuá."
        },
        {
          "number": "5",
          "text": "‘Oku mou pehē koā ‘oku loi e folofola ko ení, “‘Oku hohoi mai ‘a e ‘Otuá ki he laumālie kuó ne tuku mai kiate kitautolú.”"
        },
        {
          "number": "6",
          "text": "Ko hono mo‘oní, ‘oku mahulu atu ‘a e ‘ofa ‘iate kitautolu ‘a e ‘Otuá. He ko e lau ia ‘a e Folofolá,"
        },
        {
          "number": "7",
          "text": "Tukulolo ki he ‘Otuá. Taliteke‘i e Tēvoló, pea ‘e hola ia meiate kimoutolu."
        },
        {
          "number": "8",
          "text": "Mou fakaofiofi ki he ‘Otuá, pea te ne fakaofiofi mai kiate kimoutolu. ‘Ai ke ma‘a homou lotó, ‘a e kau angahalá. Pea ‘ai ke pau homou lotó, ‘a e kau veiveiua."
        },
        {
          "number": "9",
          "text": "Mou fakatomala. Mou mamahi. Mou tangi ‘oiauē. Pea tuku ho‘omou kakatá ka mou fetāngihi, mo ho‘omou fiefiá ka mou mamahi."
        },
        {
          "number": "10",
          "text": "Mou fakatōkilalo ‘i he ‘afio mai ‘a e ‘Eikí, pea te ne hākeaki‘i kimoutolu."
        },
        {
          "number": "11",
          "text": "Kāinga, ‘oua ‘e lau kovi. He ko ho‘o lau kovi ki ho kāingá, ko ho‘o lau kovi mo fakaanga ia ki he Lao ‘a e ‘Otuá. Pea ko ho‘o fakahala‘i e Laó, ‘oku ‘ikai ko ho‘o talangofua ia ki he Laó, ka ko ho‘o hoko ko e fakamaau."
        },
        {
          "number": "12",
          "text": "Ka ko e ‘Otuá pē na‘á ne foaki e Laó, pea ko ia pē ‘a e fakamāú. Pea ko ia pē te ne fakahaofi pe faka‘auha kitautolu. Ko hai leva koe ke ke fakamāu‘i ha taha?"
        },
        {
          "number": "13",
          "text": "Mou fanongo mai, ‘a kimoutolu ‘oku mou fa‘a pehē, “Ko e ‘ahó ni, pe ko ‘apongipongi, te mau hiki ki ha kolo ‘o nofo ai ‘i ha ta‘u ‘e taha, ‘o fakatupu koloa ke mau tu‘umālie.”"
        },
        {
          "number": "14",
          "text": "Na‘á ke ‘ilo mei fē ‘a e me‘a ‘e hoko ‘apongipongí? Ko ho‘omou mo‘uí, ko e ki‘i mao pē. ‘Oku fuonounou ‘ene hā maí, pea toe puli."
        },
        {
          "number": "15",
          "text": "Na‘e tonu ange ha‘amou pehē, “Kapau ko e finangalo ‘o e ‘Eikí ke mau mo‘ui ki ‘apongipongi, te mau fai ē mo ē.”"
        },
        {
          "number": "16",
          "text": "Vakai ange ā ki ho‘omou fie me‘á mo ho‘omou ‘afungí! ‘Oku fu‘u mātu‘aki kovi ia."
        },
        {
          "number": "17",
          "text": "Ko ia ‘okú ne ‘ilo e me‘a ‘oku totonu ke faí, ka ne tuku peé, ko ‘ene fai angahalá ia."
        }
      ],
      "5": [
        {
          "number": "1",
          "text": "Ko kimoutolu e kakai koloa‘iá, mou tangi mo ‘oiauē. He ‘oku tu‘unuku mai kiate kimoutolu ha mamahi lahi."
        },
        {
          "number": "2",
          "text": "Ko ho‘omou koloá kuo popo. Ko homou teungá kuo kai ‘e he ané."
        },
        {
          "number": "3",
          "text": "Kuo ‘ume‘umea ho‘omou silivá mo ho‘omou koulá, pea ‘e fakamo‘oni hono ‘ume‘umeá ki ho‘omou halaiá mo keina homou kakanó ‘o hangē kuo faka‘auha ‘i ha afí. Ka ‘oku mou kei tānaki koloa pē, neongo ko e ngaahi ‘aho faka‘osí ‘eni."
        },
        {
          "number": "4",
          "text": "Kuo ‘ikai te mou totongi ho‘omou kau huo ngoué, pea kuo ongo hake ki he ‘Eiki Māfimafí ‘a e lāunga ‘a ho‘omou kau utu-ta‘ú."
        },
        {
          "number": "5",
          "text": "Talu ho‘omou tupu mo ho‘omou tokanga pē ki homou keté, mo ho‘omou fiefiá. Pea kuo mou fafanga homou lotó ke nge‘enge‘e ki he ‘aho ‘o e faka‘auhá."
        },
        {
          "number": "6",
          "text": "Kuo mou fakamāumatea pea mou tāmate‘i ha kakai na‘e ‘ikai ha‘anau hia, ko e kakai na‘e ‘ikai te nau lava ‘o taliteke‘i kimoutolu."
        },
        {
          "number": "7",
          "text": "Kāinga, mou kātaki atu pē ki he toe hā‘ele mai ‘a e ‘Eikí. Vakai ange ki he kau ngoué. ‘Oku nau nofo‘aki tali mo e loto-kātaki ke tō mai e vai ‘o e fa‘ahi ta‘u failaú mo e fa‘ahi ta‘u māfaná ke ma‘u ai ha ta‘u lelei."
        },
        {
          "number": "8",
          "text": "‘Ai ke mou fa‘a kātaki, ‘o hangē ko e kau ngoué. He kuo vave e a‘u mai ‘a e ‘Eikí."
        },
        {
          "number": "9",
          "text": "Tuku e fa‘a lāungá, na‘a faifai pea fakamāu‘i kimoutolu ‘e he ‘Otuá. He ko e ‘Eiki Fakamāú ena kuo tu‘u mai he matapaá."
        },
        {
          "number": "10",
          "text": "Kāinga, mou fa‘ifa‘itaki ki he kau palōfita na‘a nau fakafofonga‘i e ‘Eikí. Ko e kakai fa‘a kātaki kinautolu, pea ko e ni‘ihi ‘iate kinautolu na‘e fakamamahi‘i."
        },
        {
          "number": "11",
          "text": "Pea ko hono mo‘oní, ‘oku tau viki‘i ‘a kinautolu na‘e lahi taha hono fakamamahi‘í. Manatu‘i ‘a Siope. Ko e tangata fa‘a kātaki mo ia, pea na‘e faifai pea tokoni‘i ia ‘e he ‘Eikí. He ko e ‘Eikí ‘oku fai manava‘ofa mo anga-lelei."
        },
        {
          "number": "12",
          "text": "Kae mahulu hake ai, kāinga, ‘oua te mou ngāue‘aki e fa‘a fuakavá, ‘a e fuakava ki langi mo māmani. ‘Ai pē ke “‘Io” ‘i ho‘o “‘Ió,” pea “‘Ikai” ‘i ho‘o ‘‘Ikaí,” pea he‘ikai leva ke fakamāu‘i kimoutolu ‘e he ‘Otuá."
        },
        {
          "number": "13",
          "text": "Kapau ‘oku ‘i ai ha faingata‘a‘ia ‘o ha taha hena, pea fai ha‘ane lotu. Kapau ‘oku fiefia ha taha, pea fai ha‘ane hiva fakafeta‘i."
        },
        {
          "number": "14",
          "text": "Pea kapau ‘oku puke ha taha, pea kole ia ki he kau taki ‘o e siasí ke nau omi ‘o fai ha‘ane lotu mo tākai lolo ia ‘i he huafa ‘o e ‘Eikí."
        },
        {
          "number": "15",
          "text": "He ka hūfia mo e loto-tui mo‘oni ha taha ‘oku puke, ‘e mo‘ui ai. ‘E fakamo‘ui ia ‘e he ‘Eikí. Pea kapau na‘e fai angahala ‘a e toko taha ko iá, pea ‘e fakamolemole‘i ia."
        },
        {
          "number": "16",
          "text": "Pea kapau kuo mou fai angahala, pea mou fevete‘aki. Pea mou toki fehūfia‘aki kae fakamo‘ui kimoutolu. He ko e lotu ‘a e toko taha anga-tonú ‘oku ‘aonga ‘aupito."
        },
        {
          "number": "17",
          "text": "Ko ‘Ilaisiā ko e toko taha na‘e tatau pē mo kitautolu. Ka ko ‘ene lotú na‘e ta‘ofi ai e ‘uhá ‘i ha ta‘u ‘e tolu mo e konga."
        },
        {
          "number": "18",
          "text": "Pea ko ‘ene lotu pē ke ‘uhá, na‘e ‘uha leva ‘o mo‘ui ai e ngoué."
        },
        {
          "number": "19",
          "text": "Kāinga, kapau kuo hē hamou kaungālotu mei he mo‘oní, pea mou feinga ke toe fakafoki mai."
        },
        {
          "number": "20",
          "text": "Ko ho‘omou fakatafoki ha taha mei he‘ene faikoví, ko ho‘omou fakahaofi ia mei he maté. Pea ‘e lahi ‘ene ngaahi angahala ‘e fakamolemole‘i aí."
        }
      ]
    }
  },
  "1PE": {
    "name": "1 Pita",
    "chapters": {
      "1": [
        {
          "number": "1",
          "text": "Si‘i kāinga lotu, ‘A kimoutolu ‘oku movete holo ‘i Pōnitusi, mo Kalētia, mo Kapatōsia, mo ‘Ēsia, mo Pitiniá. Ko au Pita ‘oku tohi atú. Ko e ‘apōsitolo au ‘a Sīsū Kalaisi."
        },
        {
          "number": "2",
          "text": "Ko e ‘Otua ko e Tamaí na‘á ne fili kimoutolu ke mou hoko ko ‘ene kakaí. Pea ko hono Laumālié pē kuó ne fai homou fakatāpuí. Kuo mou mo‘ui talangofua ai kia Sīsū Kalaisi, pea luluku‘aki kimoutolu ‘a hono ta‘ata‘á."
        },
        {
          "number": "3",
          "text": "Tau fakafeta‘i mu‘a ki he ‘Otuá, ko e Tamai ‘a hotau ‘Eiki ko Sīsū Kalaisí. Ko e ‘Otua manava‘ofa lahi ia. He ko ‘ene fokotu‘u ‘a Sīsū mei he maté, ko ‘ene foaki mai ia ma‘atautolu ha mo‘ui ‘oku fo‘ou, mo ha fakatu‘amelie ‘oku mo‘ui mo tu‘uloa."
        },
        {
          "number": "4",
          "text": "Kuo tokonaki ‘e he ‘Otuá ma‘amoutolu ha koloa ‘i Langí. He ko e feitu‘u ia ‘e ‘ikai ke popo, pe maumau, pe mole ai."
        },
        {
          "number": "5",
          "text": "Kuo mou tui kimoutolu ki he ‘Otuá, pea ‘e malu‘i‘aki hono māfimafí kimoutolu ‘o a‘u ki he ‘Aho Fakamuí. Pea te ne toki fakakakato ai homou fakamo‘uí, ‘o fakatatau ki he‘ene fokotu‘utu‘u talu mei mu‘a."
        },
        {
          "number": "6",
          "text": "Pea neongo kuo pau ke mou fepaki mo ha ngaahi faingata‘a, ka te mou fiefia ‘i he ‘aho ko iá."
        },
        {
          "number": "7",
          "text": "He ‘e toki hangē ai ho‘omou tuí ko ha koula kuo sivi‘aki ha afi. Pea ka hili leva ho‘omou faingata‘a‘ia ko iá pea ‘e toki hā mahino mai ai ‘oku mahu‘inga ange ho‘omou tuí he koulá. He ko e me‘a ‘auha ngofua ‘a e koulá. ‘E hā mahino mai ai kuo pau ke foaki atu ha lāngilangi mo ha ngeia lahi ‘o ka toe hā‘ele mai ‘a Sīsū Kalaisí."
        },
        {
          "number": "8",
          "text": "Kuo te‘eki ke mou mamata kia Sīsū. Pea ‘oku ‘ikai te mou mamata ki ai he lolotongá ni. Ka ‘oku mou ‘ofa pē kimoutolu mo tui ki ai. Pea ‘oku vale homou ngutú hono fakamatala‘i ho‘omou loto-māfana mo fiefia"
        },
        {
          "number": "9",
          "text": "‘i homou fakahaofi kuo faí. ‘Io, ko e taumu‘a ia ho‘omou tuí, ko e fakahaofi homou laumālié."
        },
        {
          "number": "10",
          "text": "Na‘e tala foki ‘e he kau palōfita ‘i mu‘á ‘a e fu‘u ‘ofa ‘e fai ‘e he ‘Otuá ma‘amoutolú. Pea nau mātu‘aki fekumi pe ‘e anga fēfē homou fakahaofí."
        },
        {
          "number": "11",
          "text": "Na‘e fale ‘a e Laumālie ‘o Kalaisí ‘i honau lotó, peá ne fakahā mai kiate kinautolu ‘a e pau ke mo‘ua ‘a Kalaisi ‘i ha mamahi lahi, peá ne toki a‘usia ha lāngilangi lahi. Pea nau fekumi leva ke ‘ilo pau pe ko hai ‘a Kalaisi, pea ‘e hoko mai ‘afē."
        },
        {
          "number": "12",
          "text": "Ka ko e me‘a pē na‘e fakahā ange kiate kinautolu, ko ‘enau fai fatongiá ma‘amoutolu, kae ‘ikai ma‘anautolu. Pea nau malanga’i kiate kimoutolu ‘a e ngaahi mo‘oni ko ē kuo malanga‘i atu ‘e kinautolu na’anau fanongonongo kiate kimoutolu e Ongoongo Leleí ‘i he ivi e Laumālie Mā‘oni‘oni, ‘a ia ne hifoaki mei Langí. Ko e ngaahi mo‘oni ia na‘e ‘uhinga pē ma‘amoutolu. Ka na‘a mo e kau ‘āngeló ‘oku nau fie ‘ilo ki ai."
        },
        {
          "number": "13",
          "text": "Mou tokanga. Mou fakapotopoto. Mou fakatu‘amelie kakato ki he ‘ofa tu‘unga‘a ‘e faka‘inasi ai kimoutolu ‘e he ‘Otuá ‘i he toe hā‘ele mai ‘a Sīsū Kalaisí."
        },
        {
          "number": "14",
          "text": "‘Ai ke mou hangē ko ha fānau talangofuá. ‘Oua ‘e kei pule ‘i ho‘omou mo‘uí ‘a e havala ‘a homou lotó."
        },
        {
          "number": "15",
          "text": "Ka mou nofo pē ko e kakai ma’oni’oni ‘a e ‘Otuá. He ‘oku ma‘oni’oni ‘a e toko taha na‘á ne ui kimoutolú."
        },
        {
          "number": "16",
          "text": "Ko e ‘uhinga foki ia ‘oku pehē ai he Folofolá, “Ko e ‘Otua ma’oni’oni au. Pea mou ma‘oni’oni mo kimoutolu.”"
        },
        {
          "number": "17",
          "text": "‘Oku mou lau e ‘Otuá ko ho‘omou Tamai. Ka ‘oku ‘ikai foki ke filifilimānako ‘a e ‘Otuá ia. He ‘okú ne fakamāu‘i e kakai kotoa pē ‘o fakatatau ki he‘enau tō‘onga mo‘ui taki taha. Ko ia, mou ‘apasia ki he ‘Otuá ‘i ho‘omou kei nofo muli ‘i māmaní."
        },
        {
          "number": "18",
          "text": "Kuo ‘osi huhu‘i kimoutolu mei he fa‘ahinga mo‘ui taumu‘avalea na‘e tukufakaholo mai mei ho‘omou ngaahi kuí. Pea na‘e ‘ikai foki ke totongi‘aki homou huhu‘í ha koula, pe ko ha siliva, pe ko ha toe koloa ‘auha,"
        },
        {
          "number": "19",
          "text": "ka ko e ta‘ata‘a mahu‘inga ‘o Kalaisi, ko e lami na‘e ‘ikai hano mele pe ‘ila."
        },
        {
          "number": "20",
          "text": "Na‘e te‘eki ai ke fakatupu ‘a māmaní, kuo fili ia ‘e he ‘Otuá pea kuó ne hā‘ele mai ‘i he kuonga faka‘osi ko ení koe‘uhí ko kimoutolu."
        },
        {
          "number": "21",
          "text": "Ko ena kuo mou tui ‘iate ia ki he ‘Otuá, ‘a ē na‘á ne fokotu‘u ia mei he maté mo fakalāngilangi‘í. Pea kuo tāfataha ai ho‘omou falalá mo ho‘omou ‘amanakí ki he ‘Otuá."
        },
        {
          "number": "22",
          "text": "Kuo mou talangofua ki he mo‘oní, ‘o ma‘a ai ho‘omou mo‘uí pea mo‘oni ho‘omou ‘ofa he kakai kehe ‘oku tuí. ‘Ai mu‘a ke fakamātoato ai pē ho‘omou fe‘ofo‘ofaní."
        },
        {
          "number": "23",
          "text": "He kuo fanau‘i fo‘ou kimoutolu ‘e he ‘Otuá ‘aki ‘ene folofola mo‘ui mo ta‘e ngatá."
        },
        {
          "number": "24",
          "text": "He ko e lau ē ‘a e Folofolá,"
        },
        {
          "number": "25",
          "text": "Ko e Folofola ē ‘a e ‘Otuá, ‘a e Ongoongo Lelei na‘e fai atu kiate kimoutolú."
        }
      ],
      "2": [
        {
          "number": "1",
          "text": "Tuku ‘aupito ho‘omou fai koví. Tuku e loí, mo e mālualoí, mo e fakameheká, mo e laukoví."
        },
        {
          "number": "2",
          "text": "‘Ai ke mou hangē ha fanga ki‘i valevale toki fanau‘í, ‘o fieinua ma‘u pē ki he hu‘ahuhu fakalaumālie haohaoa te mou lava ‘o tutupu hake ai, pea fakahaofi ai homou laumālié."
        },
        {
          "number": "3",
          "text": "He ko e lau ‘a e Folofolá, “Kuo mou ‘osi fakamo‘oni‘i ‘a e fu‘u anga-‘ofa lahi ‘a e ‘Eikí.”"
        },
        {
          "number": "4",
          "text": "Mou omi kiate ia, kia Sīsū Kalaisi! He ko ia ‘a e Maka Mo‘ui ‘oku fakata‘e‘aonga‘i ‘e he kakaí, ka kuo fili mo mātu‘aki fakalāngilangi‘i ia ‘e he ‘Otuá."
        },
        {
          "number": "5",
          "text": "Pea ko eni ko e ngaahi maka mo‘ui kimoutolu ‘oku lolotonga langa‘aki ha fale fakalaumālie. Ko ha ha‘a faifekau kimoutolu kuo fakatāpui ho‘omou mo‘uí. Pea ‘e tokoni‘i kimoutolu ‘e Sīsū Kalaisi ke mou ‘oatu ha ngaahi feilaulau ‘e hoa mo e finangalo ‘o e ‘Otuá."
        },
        {
          "number": "6",
          "text": "‘Oku hangē pē ko e lau ‘a e Folofolá,"
        },
        {
          "number": "7",
          "text": "Ko e kakai kimoutolu ‘oku tui, pea ‘oku mahu‘inga kiate kimoutolu e maka ko iá. Ka ‘oku ‘ikai ke mahu‘inga ia ki he kakai ‘oku ta‘e tuí. Ko kinautolu e kau tufunga na‘a nau lī‘aki e maka ko ia na‘e toki mahino mai tā ko e maka mahu‘inga tahá ia."
        },
        {
          "number": "8",
          "text": "Ko ‘enau humu he maka ko iá koe‘uhí ko ‘enau talangata‘a ki he Folofolá. Ko honau mala ia na‘e tokateu mei tuai."
        },
        {
          "number": "9",
          "text": "Ka ko e kakai kimoutolu kuo fili ‘e he ‘Otuá. Ko e ha‘a faifekau kimoutolu. Ko ha kakai kuo fakatāpui. Kuo tataki mai kimoutolu ‘e he ‘Otuá mei he fakapo‘ulí ki he‘ene maama fakaofó, ke mou fanongonongo ‘ene ngaahi ngūe kāfakafa kuo faí. Hangē ko e lau ‘a e Folofolá,"
        },
        {
          "number": "10",
          "text": "“Ko e fa‘ahinga me‘avale pē kimoutolu ‘i he ngaahi ‘aho ko eé."
        },
        {
          "number": "11",
          "text": "Si‘oku ngaahi kaungāme‘a, ‘oku ou kole atu kiate kimoutolu ke ‘oua te mou fakatuituia ‘a e ngaahi holi ‘a homou kakanó, ‘a ē ‘oku fakafetau ki homou laumālié. He ko e kau muli mo e ‘āuhē kimoutolu ‘i māmani."
        },
        {
          "number": "12",
          "text": "‘Ai ke sio atu e kakaí ‘oku taau ho‘omou tō‘onga mo‘uí, neongo ha‘anau kei fakaongoongokovi‘i kimoutolu. He ka hoko e ‘Aho Fakamāú, pea te nau fakamo‘oni‘i leva ho‘omou faileleí, pea ‘e lāngilangi‘ia ai e ‘Otuá."
        },
        {
          "number": "13",
          "text": "Ko e finangalo ‘o e ‘Eikí ke mou fakaongo ki he kau ma‘u mafai kotoa pē ‘i māmani, kae tautautefito kia Sisa, he ko e tu‘i aoniú ia."
        },
        {
          "number": "14",
          "text": "Pea mou fakaongo ki he kau kōvaná. He kuo fakanofo kinautolu ‘e Sisa ke nau tautea ‘a e kakai faihiá mo fakapale‘i e kakai faileleí."
        },
        {
          "number": "15",
          "text": "Ko e finangalo e ‘Otuá ke mou fakangata e ngaahi lau ‘a e kakai fakapo‘ulí ‘aki ho‘omou faileleí."
        },
        {
          "number": "16",
          "text": "Ko e kakai tau‘atāina kimoutolu. Ka ko e kau sevāniti pē kimoutolu ‘a e ‘Otuá. Vakai na‘a mou faikovi koe‘uhi ko e pehē ‘oku mou tau‘atāiná."
        },
        {
          "number": "17",
          "text": "Mou faka‘apa‘apa ki he kakai kotoa pē. ‘Ofa ki he kakai ‘a e ‘Otuá. ‘Apasia ki he ‘Otuá. Pea faka‘apa‘apa‘i e tu‘í."
        },
        {
          "number": "18",
          "text": "Kau sevāniti, mou talangofua ki homou kau pulé, mo anga-faka‘apa‘apa mo‘oni kiate kinautolu, ‘o ‘ikai ki he fa‘ahinga pē ‘oku anga-lelei mo anga-faka‘atu‘í, kae pehe pē ki he fa‘ahinga ‘oku anga-fakaaoaó."
        },
        {
          "number": "19",
          "text": "Pea ‘e tāpuaki‘i kimoutolu ‘e he ‘Otuá, ‘o kapau te mou kātaki‘i ha ngaahi mamahi na‘e ‘ikai te mou kole ki ai koe‘uhí ko ho‘omou fie fai hono finangaló."
        },
        {
          "number": "20",
          "text": "He ko e hā hano ‘aonga ho‘omou kātaki‘i ha mamahi na‘e taau ke mou mo‘ua ai koe‘uhí ko ha kovi na‘a mou fai?"
        },
        {
          "number": "21",
          "text": "He na‘e fili kimoutolu ke mou kātaki‘i e mamahí ‘i ho‘omou molomolomuiva‘e ‘ia Kalaisí. Pea na‘e tuku mai ‘e Kalaisi ha sīpinga ma‘amoutolu ‘aki ‘ene kātaki‘i e mamahi ma‘amoutolu."
        },
        {
          "number": "22",
          "text": "Na‘e ‘ikai ke fai ‘e Kalaisi ha angahala,"
        },
        {
          "number": "23",
          "text": "Na‘e fa‘a ngaohikovia,"
        },
        {
          "number": "24",
          "text": "Na‘e fuesia ‘e Kalaisi ‘a e kanongatāmaki"
        },
        {
          "number": "25",
          "text": "Na‘a mou hangē ha fanga sipi heé."
        }
      ],
      "3": [
        {
          "number": "1",
          "text": "‘Ai ke pehē mo kimoutolu, ngaahi uaifí, mou fakamu‘omu‘a homou husepānití. He kapau ‘oku ‘ikai ke tui ho husepānití ki he Folofolá, te ke fakatafoki mai ia ‘aki ho ‘ulungāangá. He‘ikai toe hela akonaki ha taha ki ai."
        },
        {
          "number": "2",
          "text": "He te ne sio atu ki ho‘o mo‘ui ‘apasia mo anga-nofó."
        },
        {
          "number": "3",
          "text": "Vakai na‘a fakafalala ho faka‘ofo‘ofá ki ha ngaahi me‘a fakasinó, ‘o hangē ko e ngaohi ‘ulú, mo e me‘a teuteú, mo e kofú."
        },
        {
          "number": "4",
          "text": "Kae ‘ai ke ke faka‘ofo‘ofa ‘i loto, ‘aki ho‘o anga-lelei mo anga-malū ma‘u pē. Ko e fa‘ahinga faka‘ofo‘ofa ia ‘oku tolonga, pea mahu‘inga taha ki he ‘Otuá."
        },
        {
          "number": "5",
          "text": "Ko e kau fefine falala ‘Otua ‘o ono‘ahó, na‘a nau kakala‘aki ‘enau fakamu‘omu‘a honau ngaahi husepānití."
        },
        {
          "number": "6",
          "text": "Na‘e pehē ‘a Sela. He na‘á ne talangofua kia ‘Epalahame. Peá ne ui ia ko hono ‘eiki. Ko hono ngaahi ‘ōfefine leva kimoutolu, ‘o kapau te mou faitotonu pea ‘ikai loto-si‘i ‘i ha me‘a."
        },
        {
          "number": "7",
          "text": "Pea kapau ko ha husepāniti koe, peá ke faka‘apa‘apa‘i ho uaifí. Toka‘i ia. He ‘oku pelepelengesi ange ia ‘iate koe. Pea te mo kaungā‘inasi fakataha mo koe he mo‘ui ‘oku foaki ‘e he ‘Otuá. Kapau te mo fai pehē, ‘e ‘ikai ha me‘a ke fakatuta ki ho‘omo lotú."
        },
        {
          "number": "8",
          "text": "Ka u fakamā‘opo‘opo. Kuo pau ke mou felotolotoi mo feongoongoi. Mou fe‘ofo‘ofani, mo feveitokai‘aki, mo fetukulolo‘aki."
        },
        {
          "number": "9",
          "text": "‘Oua ‘e sauni ha kovi pe ko ha laukovi ‘e fai kiate kimoutolu. Ka mou anga-‘ofa ki he kakai kotoa pē. Pea ‘e tāpuaki‘i ai pē kimoutolu ‘e he ‘Otuá. He ko ‘ene kakai fili kimoutolu. Ko e lau eni ‘a e Folofolá,"
        },
        {
          "number": "10",
          "text": "“Kapau ‘okú ke ‘ofa he mo‘uí,"
        },
        {
          "number": "11",
          "text": "Tuku e faikoví kae failelei."
        },
        {
          "number": "12",
          "text": "He ‘oku le‘ohi ‘e he ‘Eikí"
        },
        {
          "number": "13",
          "text": "Ko hai ‘e lava ha‘ane me‘a kiate kimoutolu, ‘o kapau te mou vēkeveke ke failelei?"
        },
        {
          "number": "14",
          "text": "Ka ‘o ka ‘iloangé kuo mou mo‘ua ‘i ha mamahi koe‘uhi ko ho‘omou faileleí, pea ‘e kei tāpuaki‘i ai pē kimoutolu ‘e he ‘Otuá."
        },
        {
          "number": "15",
          "text": "Fakalāngilangi‘i mo‘oni ‘a Kalaisi. Pea tuku ke ne ‘Eiki ‘i ho‘omou mo‘uí."
        },
        {
          "number": "16",
          "text": "Pea ‘ai ho‘omou ngaahi talí ke anga-faka‘apa‘apa mo anga-malū. He kapau te mou fai pehē, ‘e mā leva ‘a e kakai ‘oku nau laukovi atu koe‘uhi ko ho‘omou failelei ‘i ho‘omou muimui ‘ia Kalaisí."
        },
        {
          "number": "17",
          "text": "‘E ngutuhua ange foki ha‘amou faingata‘a‘ia koe‘uhi ko ho‘omou faileleí, ‘o kapau ko e finangalo ia ‘o e ‘Otuá, ‘i ha‘amou faingata‘a‘ia koe‘uhi ko ha‘amou faikovi."
        },
        {
          "number": "18",
          "text": "He na‘e pekia tu‘o taha ‘a Kalaisi"
        },
        {
          "number": "19",
          "text": "‘A ia na‘á ne ‘alu ai ‘o malanga ki he ngaahi laumālie ne tuku pōpulá."
        },
        {
          "number": "20",
          "text": "Ko e kakai ia na‘e talangata‘a ki he ‘Otuá ‘i he lolotonga fo‘u ‘e Noa e ‘a‘aké. Ka na‘e kātaki‘i kinautolu ‘e he ‘Otuá. Ko e toko valu pē na‘e heka ki he vaka ko iá ‘o fakahaofi kinautolu mei he lōmakí."
        },
        {
          "number": "21",
          "text": "Ko e vai ‘o e lōmakí, ‘oku hangē ko e papitaiso ‘oku fakahaofi‘aki kimoutolú. Ka ko e papitaisó, ‘oku ‘ikai ko e fufulu pē ‘a e ‘ulí mei he sinó. Ka ko e tafoki ki he ‘Otuá mo e loto tau‘atāina, koe‘uhi ko e toe tu‘u ‘a Sīsū Kalaisí."
        },
        {
          "number": "22",
          "text": "Kuo ‘i hēvani ‘a Kalaisi. Kuó ne ‘afio he tafa‘aki to‘omata‘u ‘o e ‘Otuá. Pea ‘okú ne pule ai ki he kau ‘āngeló, mo e ma‘u mafai mo e ma‘u tu‘unga kotoa pē."
        }
      ],
      "4": [
        {
          "number": "1",
          "text": "Ho‘omou mo‘ua he ngaahi mamahi peheé, ko e fakamo‘oni ia kuo tuku ho‘omou fai angahalá."
        },
        {
          "number": "2",
          "text": "Ko e fakamo‘oni ia kuo tuku homou lotó kae fai e finangalo ‘o e ‘Otuá ‘o a‘u ki he ngata‘anga ho‘omou mo‘uí."
        },
        {
          "number": "3",
          "text": "Na‘a mou mo‘unofoa kimoutolu he mo‘ui faka‘otuamaté. Na‘a mou fai e ngaahi anga-ta‘etaau mo fakaekakano. Na‘a mou mo‘ui‘aki e fa‘a kai mo e fa‘a konā pea mo e ‘ulungāanga fakalieliá. Pea a‘u ai pē ki ho‘omou lotu ki he ngaahi tamapua."
        },
        {
          "number": "4",
          "text": "Kuo ‘ohovale eni homou kaungāfaihia ko eé pe ko e hā kuo motuhia ai ho‘omou feohí, pea kuo nau ngaohikovia ai kimoutolu."
        },
        {
          "number": "5",
          "text": "Ka kuo pau ke nau fai ha fakamatala kiate kinautolu ‘i he ‘ao ‘o e ‘Otua ko e fakamaau ‘o e kakai mo‘uí mo e kakai maté fakatou‘osi."
        },
        {
          "number": "6",
          "text": "He ‘oku a‘u pē ki he kakai ne ‘osi maté hono malanga‘i kiate kinautolu e Ongoongo Leleí, koe‘uhí kae nofo ai pē honau laumālié mo e ‘Otuá ‘o ka hili ange hono fakamāu‘i kinautolu he ngaahi me‘a na‘a nau fai ‘i he mo‘uí ni. S Faka’aonga’i Lelei ho Tufakangá"
        },
        {
          "number": "7",
          "text": "Kuo vave foki ke ngata ‘a māmani. Ko ia, mou fakapotopoto mo tokanga, koe‘uhi kae lava lelei ho‘omou fa‘a lotú."
        },
        {
          "number": "8",
          "text": "Pea ko e me‘a tēpuú, ke mo‘oni ho‘omou fe‘ofo‘ofaní. He ko e ‘ofá, ‘oku melemo ai ha ngaahi angahala lahi."
        },
        {
          "number": "9",
          "text": "Mou fe‘uhi‘aki, pea ‘oua ‘e fengulungulu‘i."
        },
        {
          "number": "10",
          "text": "Kuo foaki kiate kimoutolu tāutaha ‘e he ‘Otua Mahu Tafeá ha tufakanga makehe ke ke tauhi‘aki ‘a e kakaí. Faka‘aonga‘i lelei ho tufakanga ko iá."
        },
        {
          "number": "11",
          "text": "Kapau ko ho tufakangá ko e pōto‘i lea, peá ke malanga‘i e Folofola ‘a e ‘Otuá. Pea kapau ko ho tufakangá ko e tokoni‘i e kakaí, peá ke fai‘aki ‘a e ivi ‘oku ‘oatu ‘e he ‘Otuá. Fai e me‘a kotoa pē ke fakamālō‘ia ai e ‘Otuá koe‘uhi ko Sīsū Kalaisi, ‘a ia ‘e hau lāngilangi‘ia ai pē ‘o ta‘e ngata. ‘Ēmeni."
        },
        {
          "number": "12",
          "text": "Si‘oku ngaahi kaungāme‘a, ‘oua te mou ‘ohovale ‘i ha‘amou fetaulaki mo ha ‘ahi‘ahi ‘oku hangē ko ha‘amou fou atu ‘i ha afí."
        },
        {
          "number": "13",
          "text": "Mou fiefia ‘i ho‘omou ma‘u faingamālie ke kātaki‘i ha mamahi ‘o hangē ko Kalaisí, koe‘uhí kae fakautuutu ho‘omou fiefiá ‘i he‘ene toe foki lāngilangi‘ia maí."
        },
        {
          "number": "14",
          "text": "Ka ngaohikovi‘i kimoutolu koe‘uhi ko Kalaisi, pea mou lau pē ko homou fakakoloa. Ko e fakamo‘oni ia ‘oku fā‘ofale ‘iate kimoutolu ‘a e Laumālie lāngilangi‘ia ‘o e ‘Otuá."
        },
        {
          "number": "15",
          "text": "Vakai na‘a mo‘ua ha taha ‘iate kimoutolu ‘i ha mamahi koe‘uhí ko ha‘ane fakapō, pe ko ha‘ane kaiha‘a, pe ko ha‘ane kākā, pe ngutu lau."
        },
        {
          "number": "16",
          "text": "Kapau ko ho‘o mo‘ua ha mamahi koe‘uhí ko ho‘o Kalisitiané, pea ‘oua te ke mā ai, ka ke fakamālō ki he ‘Otuá."
        },
        {
          "number": "17",
          "text": "Kuo kamata hono fakamāu‘i ‘e he ‘Otuá ‘ene kakaí. Pea kapau kuo kamata meiate kitautolu ‘ene fakamāú, pea huanoa ha fakalilifu ange ‘ene fakamaau‘i ‘a e kakai ‘oku talangata‘a ki he‘ene Ongoongo Leleí. Hangē ko e lau ‘a e Folofolá,"
        },
        {
          "number": "18",
          "text": "“Kapau ko e hao ‘a e kakai faileleí,"
        },
        {
          "number": "19",
          "text": "Kapau ‘oku mou faingata‘a‘ia koe‘uhí ko ho‘omou talangofua ki he finangalo ‘o e ‘Otuá, pea mou tui pē ki homou ‘Eiki Fakatupu falala‘angá, mo failelei ma‘u pē."
        }
      ],
      "5": [
        {
          "number": "1",
          "text": "‘E kau taki lotu. Ko ‘eku tohi atu ko ení ke fakalotolahi‘i kimoutolu. ‘Oku ou kau foki mo au he taki lotú mo e fakamo‘oni ki he falengā mamahi ‘o Kalaisí. Pea te u ‘inasi ai pē mo au ‘i hono lāngilangi ‘oku ‘amanaki ke fakahā maí."
        },
        {
          "number": "2",
          "text": "Mou tokanga ki he fa‘ahinga kuo tuku atu ‘e he ‘Otuá ke mou tauhí, ‘o hangē ko e tauhi ‘e ha tauhi sipí ‘ene fanga sipí. Pea ‘oua ‘e fai fakamu‘omu‘anima ho‘omou tauhi kinautolú, ka mou fai fakamātoato. ‘Oua te mou siome‘a, he ko e mānumanu ia, ka mou loto-fie‘aonga mo‘oni."
        },
        {
          "number": "3",
          "text": "‘Oua te mou fie pule kiate kinautolu, kae tā ha sīpinga lelei."
        },
        {
          "number": "4",
          "text": "Pea ka foki mai ‘a Kalaisi ko e Tauhi pulé, pea ‘e foaki atu hamou pale langilangi’ia he‘ikai mae ‘o ta‘e ngata."
        },
        {
          "number": "5",
          "text": "Kau talavou mo e kau finemui, mou fakaongoongo ki he kau mātu‘á. ‘Io, mou anga-fakatōkilalo kotoa pē. He ko e lau ē ‘a e Folofolá,"
        },
        {
          "number": "6",
          "text": "Ko ia, ‘ai ke mou anga-fakatōkilalo, he ‘oku mou nofo ‘i he malumalu e Māfimafi ‘o e ‘Otuá, pea te ne toki hākeaki‘i kimoutolu."
        },
        {
          "number": "7",
          "text": "Tuku atu kotoa ki he ‘Otuá homou loto-mo‘uá. He ‘okú ne lehilehi‘i kimoutolu."
        },
        {
          "number": "8",
          "text": "Mou ‘ā mo le‘o. He ko homou filí ko e tēvoló, ‘okú ne hangē ha laione fekai ‘okú ne kumi holo ma‘u pē ha taha ke ne keina."
        },
        {
          "number": "9",
          "text": "Kuo pau ke mou taliteke‘i ia, mo tui mālohi ai pē."
        },
        {
          "number": "10",
          "text": "Pea ka hili leva ha‘amou faingata‘a‘ia fuonounou pehē, pea ‘e toe fakakake, mo toe fakama‘uma‘uluta, mo toe fakaivia kimoutolu ‘e he ‘Otuá. He ko e ‘ofa ‘a e ‘Otuá, ko e ‘ofa lī‘oa."
        },
        {
          "number": "11",
          "text": "Pea te ne pule ai pē ‘o ta‘e ngata. ‘Ēmeni."
        },
        {
          "number": "12",
          "text": "Na‘e tokoni mai ‘a Silivēnusi ke u fai e ki‘i tohi ko eni. ‘Oku ou lau ia ko hoku tokoua falala‘anga."
        },
        {
          "number": "13",
          "text": "‘Oku ‘ofa atu ‘a e kāinga ‘i Pāpiloné. Ko e kakai mātu‘aki fili kinautolu ‘a e ‘Otuá."
        },
        {
          "number": "14",
          "text": "Mou fetāpaaki ma‘u pē he ‘ofa."
        }
      ]
    }
  },
  "2PE": {
    "name": "2 Pita",
    "chapters": {
      "1": [
        {
          "number": "1",
          "text": "Si‘i kāinga, ‘a kimoutolu kuo ta‘imālie tatau mo e kau ‘apōsitoló he tui ‘oku mahu’inga hangē ko etau tuí, ko e tui ‘oku faitotonu pea ‘ikai filifilimānako ‘a hotau ‘Otua mo Fakamo‘ui ko Sīsū Kalaisí."
        },
        {
          "number": "2",
          "text": "Tauange ke lōlahi atu kiate kimoutolu ‘a e ‘ofá mo e fiemālié ‘i ho‘omou a‘usia ‘a e ‘ilo ki he ‘Otuá pea mo hotau ‘eiki ko Sīsū Kalaisí."
        },
        {
          "number": "3",
          "text": "Na‘e foaki mai e me‘a kotoa pē ‘oku fai ai e mo‘ui ‘oku hoa mo e finangalo ‘o e ‘Otuá ‘i he‘etau a‘usia ‘a e ‘ilo ki he toko taha na‘á ne fakaafe‘i kitautolu ke tau ‘inasi ‘i hono lāngilangí mo hono leleí."
        },
        {
          "number": "4",
          "text": "He na‘e fai ‘e he ‘Otuá ‘a e ngaahi tala‘ofa lahi mo fungani, koe‘uhí kae lava ai ke tau kau he anga ‘o e ‘Otuá. Pea ko ‘etau toki lava ia hono teke‘i e holi ki he ngaahi mālie ‘o māmani ‘oku iku ki he ‘auhá."
        },
        {
          "number": "5",
          "text": "Ko ia, mou tūkuingata ke fakalakalaka ho‘omou tuí ‘aki ho‘omou tānaki atu ki ai e anga-leleí mo e potó,"
        },
        {
          "number": "6",
          "text": "mo e pule‘i kitá, mo e fa‘a kātakí, mo e ‘ulungāanga faka-‘Otuá,"
        },
        {
          "number": "7",
          "text": "mo e matakāingá, mo e ‘ofá."
        },
        {
          "number": "8",
          "text": "Kapau ‘e pehē ho‘omou tupulekiná, pea ‘e mahino kuo ‘aonga mo ola lelei ho‘omou mo‘uí."
        },
        {
          "number": "9",
          "text": "Pea kapau ‘oku ‘ikai ke tupulekina ho‘omou mo‘uí, pea tā ‘oku mou hangē ha kakai kuí, pe sio nounoú, pea kuo ngalo ‘iate kimoutolu ‘a e ‘osi fakamolemole‘i ho‘omou ngaahi angahalá."
        },
        {
          "number": "10",
          "text": "Ko ia ai, kāinga, mou fai tūkuingata ke hā mahino ko e kakai kimoutolu kuo ui mo fili ‘e he ‘Otuá. Ka moú ka fai pehē, pea ‘e ‘ikai ke mou humu."
        },
        {
          "number": "11",
          "text": "Pea ‘e toki talitali māfana kimoutolu ‘e hotau ‘Eiki ko Sīsū Kalaisí ke mou hū ki hono pule‘anga ta‘e ngatá."
        },
        {
          "number": "12",
          "text": "‘Oku mou kei tu‘u kalikali pē he ngaahi mo‘oni na‘e fakahā atú. Ka he‘ikai tuku ai ‘eku toutou fakamanatu atu e ngaahi mo‘oni ko iá."
        },
        {
          "number": "13",
          "text": "Ko hono mo‘oní, ‘oku ou pehē ‘oku tonu ke u toutou fakamanatu atu kiate kimoutolu kae ‘oua leva kuó u mate."
        },
        {
          "number": "14",
          "text": "Pea kuo ‘osi fakahā mai ‘e hotau ‘Eiki ko Sīsū Kalaisí ‘oku vave pē ‘eku maté."
        },
        {
          "number": "15",
          "text": "Ko hono ‘uhinga ia ‘oku ou fai tūkuingata ai ke mou kei manatu‘i pē e ngaahi me‘á ni ‘oka hoko mai hoku ‘ahó."
        },
        {
          "number": "16",
          "text": "Na‘e ‘ikai ko ha loi pe talanoa fa‘u ‘emau fakamatala na‘e fai atu ‘o kau ki he māfimafi mo e toe hā‘ele mai ‘a hotau ‘Eiki ko Sīsū Kalaisí. He na‘a mau mamata tonu pē ki hono fu‘u lāngilangí."
        },
        {
          "number": "17",
          "text": "Na‘e fakalāngilangi‘i mo‘oni ia ‘e he ‘Otuá ko e Tamai ‘aki ‘ene folofola ange, “Ko hoku foha ‘ofeiná eni. ‘Oku mātu‘aki fakafiemālie ‘ene mo‘uí kiate au.”"
        },
        {
          "number": "18",
          "text": "Na‘a mau fanongo tonu he le‘o ko iá. He na‘a mau ‘i ai fakataha mo Sīsū he funga mo‘unga tapú."
        },
        {
          "number": "19",
          "text": "‘Oku toe ‘ā‘āsili ai ‘emau fakapapau‘i ko e mo‘oni e lau ‘a e kau palōfitá. Pea ‘oku tonu ke mou tokanga lelei ki ai. He ‘oku hangē ia ko ha maama ‘oku ulo ‘i ha feitu‘u fakapo‘uli kae ‘oua leva kuo mafoa mai e atá, pea hopo mo e Fetu‘u ‘Ahó ‘i homou lotó."
        },
        {
          "number": "20",
          "text": "Pea ko e me‘a tēpuú, ke mou manatu‘i ‘e ‘ikai lava ‘e ha taha ke faka‘uhinga ‘iate ia pē ha kikite ‘i he Folofolá."
        },
        {
          "number": "21",
          "text": "He na‘e ‘ikai ke fatu ‘e he kau palōfitá ‘iate kinautolu pē ‘enau faka‘uhingá. Ka na‘e tataki ‘enau fakakaukaú ‘e he Laumālie Mā‘oni‘oní ‘o nau lea‘aki e ngaahi folofola mei he ‘Otuá."
        }
      ],
      "2": [
        {
          "number": "1",
          "text": "Na‘e ‘i ai ha kau palōfita loi na‘a nau hūhū holo he kakaí he kuo hilí. Pea ‘e toe ‘i ai ha kau palōfita loi te nau hūhū holo ‘iate kimoutolu. Te nau fakamafola ‘e kinautolu ha ngaahi fakahinohino loi mo fakatu‘utāmaki. Ka ‘oku ‘ikai ko e kau faiako mo‘oni kinautolu ‘a e Faiako Lahí, ‘a ē na‘á ne totongi huhu‘i kinautolu ‘aki ha totongi lahi. Pea ‘e fakafokifā pē ha ‘aho kuo nau ‘auha kinautolu."
        },
        {
          "number": "2",
          "text": "‘E tui ha tokolahi ki he‘enau ngaahi tō‘onga palakuú. Pea te nau fakaloto‘i ai ha kakai ke nau lau‘ikovi‘i e Hala ‘o e Mo‘oní."
        },
        {
          "number": "3",
          "text": "Ko e kakai mānumanu eni te nau takihala‘i kimoutolu ‘aki ‘enau ngutu mālié. Ka na‘e ‘osi toka pē he finangalo ‘o e ‘Otuá mei mu‘a ke tautea kinautolu. Pea ‘oku ‘ikai foki ke tule mohe ‘a e ‘Otuá ia."
        },
        {
          "number": "4",
          "text": "Na‘e ‘ikai ke toe maemaekina ‘a e ‘Otuá hono tautea ‘a e kau ‘āngelo na‘e fai angahalá. Na‘á ne tu‘utu‘uni ke ha‘i sēini kinautolu pea laku ki heli ki he luo fakapo‘ulí ke nau nofo ai pē ki he ‘Aho Fakamāú."
        },
        {
          "number": "5",
          "text": "Na‘e ‘ikai ke toe maemaeekina ‘a e ‘Otuá hono tautea ‘a e kakai faikovi ‘i māmani he kuonga ‘o Noá. Na‘á ne faka‘auha kinautolu ‘aki e lōmakí, tukukehe pē ha toko valu, ‘o kau ai mo Noa, ko e tangata na‘á ne tu‘uaki e mo‘oní."
        },
        {
          "number": "6",
          "text": "Na‘e faka‘auha ‘e he ‘Otuá ‘a e ongo kolo ko Sōtoma mo Komola ‘aki ‘ene tutu ke ‘osi‘osingamālie. Pea ko e fakatokanga ia ki ha taha pē ‘e holi ke fai angahala."
        },
        {
          "number": "7-8",
          "text": "Ka na‘á ne fakahaofi ‘a Lote. He ko e tangata failelei ia na‘e faingata‘a‘ia ‘ene mo‘uí koe‘uhi ko e ngaahi kovi na‘á ne mamata mo fanongo ki ai he kakaí he ‘aho kotoa pē."
        },
        {
          "number": "9",
          "text": "Pea ‘oku mahino mai ai e poto ‘a e ‘Otuá hono fakahaofi e kakai faileleí mei honau ngaahi faingata‘a‘iá, mo hono tautea ‘a e kakai faikoví ‘o a‘u ki he ‘Aho Fakamāú."
        },
        {
          "number": "10",
          "text": "Ko e hilifaki tautea ‘a e ‘Eikí ‘oku mamafa taha pē kiate kinautolu ‘oku talangata‘a kiate ia mo nau tokanga ki he fakatōli‘a ‘a e ngaahi holi ‘a honau kakanó. Ko e kakai fakafuofuolahi mo hīkisia kinautolu. Pea ‘oku ‘ikai ke nau mā he laukovi ki he kau mā‘oni‘oni ‘i langí."
        },
        {
          "number": "11",
          "text": "‘Oku hulu atu ‘a e mafai mo e mafi ‘o e kau ‘āngeló ‘i he kau faiako loi ko ení, kae hili iá, na‘a mo e kau ‘āngeló ‘oku ‘ikai ke nau tukuaki‘i e kau faiako loí ki he ‘Eikí."
        },
        {
          "number": "12",
          "text": "‘Oku ‘ikai ke toe faikehekehe e kakai ko ení mo e monumanu. ‘Oku nau mo‘ui‘aki pē honau ngaahi ongo‘angá, pea ‘oku fanau‘i pē kinautolu ke tuli pea pō ‘o tāmate‘i. ‘Oku nau anga‘aki ‘a e lau‘ikovi‘i e ngaahi me‘a ‘oku ‘ikai ha‘anau ‘ilo ki ai. Ka kuo pau ke nau ‘auha kinautolu koe‘uhi ko ‘enau faikoví."
        },
        {
          "number": "13",
          "text": "Ko e kakai kovi kinautolu. Pea ko e koví pē ‘e fakapale‘i ‘aki kinautolú."
        },
        {
          "number": "14",
          "text": "‘Oku ‘ikai mo ha me‘a te nau tokanga ki ai ka ko e tono mali. Pea ‘oku ta‘e fakangatangata ‘enau fai angahalá. ‘Oku nau anga‘aki ‘a e kākaa‘i e kakai falala noa‘iá. Pea ‘oku fonu ngutungutu honau lotó he mānumanú. Ka te nau iku pē ki he mala‘iá."
        },
        {
          "number": "15",
          "text": "Kuo nau afe mei he hala totonú ‘o hē ai, ko ‘enau fa‘ifa‘itaki e palōfita ko Pēlami, ko e foha ‘o Posoli. Na‘á ne manako he pa‘anga kuo ma‘u he kākaá."
        },
        {
          "number": "16",
          "text": "Ka na‘e fakatonutonu ia ‘e ha ‘asi na‘e lea ange kiate ia ‘aki e le‘o‘i tangata ke ta‘ofi ‘ene fakavalevalé."
        },
        {
          "number": "17",
          "text": "Ko e kakai eni ‘oku nau hangē ha ngaahi vaitupu kuo pakupakú, pe ko ha konga ‘ao ‘oku puhi holo he matangí. Kuo ta‘ofi ma‘anautolu ‘a e potu fakapo‘uli taha ‘o helí."
        },
        {
          "number": "18",
          "text": "‘Oku nau futa‘aki ‘enau fakaseselé, pea nau tauhele‘i ‘aki ‘enau tō‘onga pango mo fakalieliá ‘a e si‘i fa‘ahinga ‘oku mālō pē ‘enau lava ‘o sītu‘a ki he tō‘onga mo‘ui ‘a e kakai fakapo‘ulí."
        },
        {
          "number": "19",
          "text": "‘Oku nau tu‘uaki kiate kinautolu e tau‘atāiná, kae lolotonga iá, ko e kau pōpula mo kinautolu ki ha ngaahi ‘ulungāanga fakatu‘utāmaki mo fakalielia. Ko e pulekehea ‘ete mo‘uí ki ha me‘a, ko ‘ete pōpula ia ki he me‘a ko iá."
        },
        {
          "number": "20",
          "text": "‘I he’enau fuofua ‘ilo ki hotau ‘Eiki ko Sīsū Kalaisí na‘a nau hola leva mei he ngaahi me‘a fakatu‘utāmaki mo fakalielia ‘o e maama ko eni. Kae me‘a pango, kuo nau toe ‘efihia he ngaahi me‘a tatau pē ko iá, pea ‘oku toe kovi ange ai ‘enau mo‘ui ko ení he‘enau mo‘ui ko eé."
        },
        {
          "number": "21",
          "text": "Na‘e ngutuhua ange ke ‘oua te nau ‘ilo ki he hala ‘oku totonú. He neongo ‘enau a‘usia e mo‘oní, ka na‘a nau sītu‘a ki he ngaahi fekau toputapu ne fakakoloa‘i ‘aki kinautolú."
        },
        {
          "number": "22",
          "text": "‘Oku tautonu kiate kinautolu e lea ko eni,"
        }
      ],
      "3": [
        {
          "number": "1",
          "text": "Si‘oku ngaahi kaungāme‘a, kuo tu‘o ua eni ‘eku tohi atu mo ‘eku feinga ke ‘oua ‘e ngalo ‘iate kimoutolu"
        },
        {
          "number": "2",
          "text": "‘a e ngaahi me‘a na‘e kikite ki ai ‘a e kau palōfita toputapu he kuo hilí. Pea ‘oua foki na‘a ngalo mo e ngaahi me‘a na‘e fakahā atu ‘e he kau ‘apōsitoló, ‘a ē kuo fekau ‘e hotau ‘Eiki mo Fakamo‘uí ke tau faí."
        },
        {
          "number": "3",
          "text": "Ka mou tomu‘a fakatokanga‘i e me‘a ko ení, ka a‘u ki he ngaahi ‘aho faka‘osi‘osi ‘o e tu‘u ko ení pea ‘e ‘i ai ha ni‘ihi te nau tokanga tāfataha pē ki he ngaahi holi ‘a honau kakanó. Te nau manuki‘i kimoutolu."
        },
        {
          "number": "4",
          "text": "Pea te nau pehē atu, “Kuo hā e fakapapau‘i atu ‘e homou ‘Eikí ‘e toe foki maí? He ko ena kuo mate atu homou fuofua kau takí mo e te‘eki ke momo‘i liliu ‘a māmani ia.”"
        },
        {
          "number": "5",
          "text": "Ko e fa‘ahinga ia ‘oku ‘ikai ke nau fie fakamo‘oni‘i ‘a e tupu ‘a māmani ‘i ha fo‘i tō folofola ‘a e ‘Otuá. Na‘e tupu ‘a māmani mei he vai, pea toe ngaohi‘aki e vai."
        },
        {
          "number": "6",
          "text": "Pea toki faka‘auha ‘amui ange ‘aki ‘a e fu‘u vai fakalilifu ‘o e Lōmakí."
        },
        {
          "number": "7",
          "text": "Pea ko e tō folofola pē ko iá ‘oku kei tolongá ni ai ‘a langi mo māmani ke a‘u ki he ‘aho fakamāú. ‘E tutu ai ‘a langi mo māmani ko hono faka‘auha ‘a e kakai na‘e ‘ikai ke nau tui ki he ‘Otuá."
        },
        {
          "number": "8",
          "text": "‘E hoku ngaahi kaungāme‘a, mou manatu‘i, ko e ‘aho ‘e taha ‘oku tatau ia mo ha ta‘u ‘e taha afe ki he ‘Eikí. Pea ko e ta‘u ‘e taha afe ‘oku tatau mo ha ‘aho pē ‘e taha kiate ia."
        },
        {
          "number": "9",
          "text": "‘Oku hala e fakakaukau ‘a e kakai ko ē ‘oku nau tukuaki‘i ‘oku tō‘ohi ‘a e ‘Eikí ‘i hono fakahoko ‘ene ngaahi tala‘ofá. Ko hono mo‘oní, ko e ‘Otua fa‘a kātaki ia, he ko hono finangaló ke tafoki e kakai kotoa pē mei he‘enau angahalá pea ‘oua na‘a ‘auha ha fo‘i toko taha."
        },
        {
          "number": "10",
          "text": "Ko e ‘aho ‘e foki mai ai e ‘Eikí, ‘e faka‘ohovale kiate kitautolu, ‘o hangē ko ha hoko mai ha kaiha‘a ki hoto ‘apí. ‘E ‘ohovale pē kuo puli e vavaá ia mo e fu‘u ‘u‘ulu lahi. Pea ‘e vela ai hono me‘a kotoa ‘o ‘osi‘osi, pea pehē foki mo māmani mo e ngaahi ngāue ‘oku ‘i ai."
        },
        {
          "number": "11",
          "text": "‘E faka‘auha ai e me‘a kotoa pē, pea ‘oku taau ke mou fai e ngāue e ‘Otuá mo fakalāngilangi‘i ia ‘aki ho‘omou tō‘onga mo‘uí"
        },
        {
          "number": "12",
          "text": "‘i ho‘omou mātu‘aki tatali ko eni ke hoko mai ‘a e ‘Aho ‘o e ‘Otuá. Mou fai tūkuingata ai pē ke fei mo hoko mai ia. Pea ka hoko mai leva, pea ‘e tutu ke ‘osi‘osingamālie ‘a e vavaá, pea ‘e ‘auha ai pē he afí mo e ngaahi me‘a kotoa ‘oku ‘i aí."
        },
        {
          "number": "13",
          "text": "Ka kuo tala‘ofa‘aki mai ‘e he ‘Otuá ha langi fo‘ou mo ha māmani fo‘ou, ‘a ia ‘e ma‘u tofi‘a ai e faitotonú. Fei mo tau a‘u ki ai."
        },
        {
          "number": "14",
          "text": "Pea ko ia, si‘oku ngaahi kaungāme‘a, mou nofo‘aki tali ki he ‘Aho ko iá, mo fakapapau‘i te mou fe‘iloaki ai mo e ‘Eikí kuo ma‘a mo haohaoa ho‘omou mo‘uí pea melino ho‘omou nofó."
        },
        {
          "number": "15",
          "text": "Vakai na‘a ngalo ‘iate kimoutolu ko e fa‘a kātaki ‘a e ‘Eikí koe‘uhí ko ‘ene finangalo ke fakahaofi e kakai kotoa pē. Ko ia pē foki na‘e fai tohi atu ai hotau kaume‘a ko Paulá ‘aki e poto kuo foaki mo‘ona ‘e he ‘Otuá."
        },
        {
          "number": "16",
          "text": "Pea ko e kaveinga pē ia ‘a Paula he‘ene ngaahi tohí, neongo nai ‘oku mahinongata‘a ‘ene ngaahi ‘uhinga ‘e ni‘ihi. ‘Oku ‘i ai foki e ni‘ihi fakapo‘uli mo ta‘epau kuo nau iku ai ‘o ‘auha ko ‘enau mimio holo ‘ene ngaahi laú. Pea ‘oku nau mio‘i foki mo e ngaahi potu Folofola ‘e ni‘ihi."
        },
        {
          "number": "17",
          "text": "Si‘oku ngaahi kaungāme‘a, ko eni kuó u ‘osi fakatokanga atu. Ko ia, vakai na‘a mou hē ‘i ha ngaahi fakahinohino hala ‘a ha kakai kovi pea hoko ai mo ho‘omou humu."
        },
        {
          "number": "18",
          "text": "Tauange ke tupulekina ai pē ho‘omou mo‘uí koe‘uhi ko e ‘ofa ‘aufuatō mo e foaki maama ‘a hotau ‘Eiki mo Fakamo‘ui ko Sīsū Kalaisí. Tau fakalāngilangi‘i pē ia he lolotongá ni mo e kaha‘ú na, ‘o tuputupu‘a. ‘Ēmeni."
        }
      ]
    }
  },
  "1JN": {
    "name": "1 Sione",
    "chapters": {
      "1": [
        {
          "number": "1",
          "text": "Ko ‘emau tohi atu kiate kimoutolú, ‘oku makatu‘unga ‘i he Folofola ‘o e mo‘uí, ‘a ia na‘e ‘i ai pē talu mei he kamata‘angá. Na‘a mau fanongo ki ai, mo mamata tonu ki ai. ‘Io, na‘a mau mamata ki ai, mo toe ala tonu ki ai foki."
        },
        {
          "number": "2",
          "text": "Na‘e hā ‘i māmani e mo‘ui ko ení, ‘o mau mamata ki ai, mo fakamo‘oni ki ai. Pea ‘oku mau talaki atu kiate kimoutolu ‘a e mo‘ui ta‘e ngatá, ‘a ia na‘e ‘i he Tamaí pea na‘e fakahā mai kiate kimautolú."
        },
        {
          "number": "3",
          "text": "Ko e me‘a na‘a mau mamata ki ai mo fanongo ki aí, ‘oku mau fakahoko atu kiate kimoutolu, koe‘uhí ke mou feohi fakataha mo kimautolu ‘i he‘emau feohi mo e Tamaí pea mo hono ‘Aló ko Sīsū Kalaisi."
        },
        {
          "number": "4",
          "text": "Ko ‘emau tohi atú, koe‘uhi ke kakato ‘emau fiefiá."
        },
        {
          "number": "5",
          "text": "Pea ko eni ‘a e me‘a na‘e folofola ‘aki mai ‘e hono ‘Aló, ‘o mau fakahoko atu kiate kimoutolú: ko e ‘Otuá ko e maama, pea ‘oku ‘ikai ke ‘i ai ha ki‘i momo‘i fakapo‘uli ‘iate ia."
        },
        {
          "number": "6",
          "text": "Kapau ‘oku tau pehē ‘oku tau feohi mo e ‘Otuá, kae lolotonga iá ‘oku tau nofo pē ‘i he fakapo‘ulí, pea tā ‘oku tau loi mo toe kākā foki."
        },
        {
          "number": "7",
          "text": "Ka ‘o kapau ‘oku tau mo‘ui ‘i he māmá, ‘o hangē ko e ‘Otuá, pea tā ‘oku tau feohi fakataha. Pea ko e ta‘ata‘a ‘o Sīsuú, ‘a hono ‘Aló, ‘e fufulu‘aki ‘etau angahala kotoa pē."
        },
        {
          "number": "8",
          "text": "Kapau te te pehē ‘oku ‘ikai ke te angahala kita, pea tā ‘okú te kākaa‘i pē kita, pea ‘oku ‘ikai ke nofo ‘a e mo‘oní ‘i hoto lotó."
        },
        {
          "number": "9",
          "text": "Ka ‘o kapau te tau vete ki he ‘Otuá ‘etau ngaahi angahalá, pea te ne fai ki he‘ene tala‘ofá, mo fai totonu, ‘o fakamolemole‘i kitautolu mo fufulu ‘etau ngaahi angahalá."
        },
        {
          "number": "10",
          "text": "Pea kapau te tau vilitaki ai pē ‘oku tau haohaoa, pea tā ko ‘etau lau ia ‘oku loi e ‘Otuá, pea ‘oku ‘ikai ke nofo ‘ene Folofolá ‘i hotau lotó."
        }
      ],
      "2": [
        {
          "number": "1",
          "text": "Ko ‘eku tohi eni kiate kimoutolu, si‘eku fānau, ke ‘oua na‘a mou fai angahala. Ka ‘o ka ‘iloangé kuo fai angahala ha taha, ‘oku ‘i ai hotau taukapo ‘oku tu‘u ‘i hotau vaha‘a mo e Tamaí, ‘a Sīsū Kalaisi ko e toko taha haohaoa."
        },
        {
          "number": "2",
          "text": "Ko ia ‘a e feilaulau ‘oku fakamolemole‘i ai ‘etau ngaahi angahalá mo e ngaahi angahala ‘a e kakai kotoa pē."
        },
        {
          "number": "3",
          "text": "Kapau ‘oku tau talangofua ki he ngaahi fekau ‘a e ‘Otuá, tā ‘oku tau ‘ilo‘i ‘a e ‘Otuá."
        },
        {
          "number": "4",
          "text": "Kapau ‘oku pehē ‘e ha taha ‘okú ne ‘ilo‘i ia, ka ‘oku ‘ikai ke ne talangofua ki he‘ene ngaahi fekaú, ko e toko taha loi ia pea ‘oku ‘ikai ke nofo e mo‘oní ‘i hono lotó."
        },
        {
          "number": "5",
          "text": "Ka ko ha taha ‘oku talangofua ki he‘ene Folofolá, kuo a‘ua‘u ‘ene ‘ofa ki he ‘Otuá. Ko ia ‘a e me‘a ‘oku tau lava ai ‘o fakapapau‘i ‘oku tau taha mo e ‘Otuá."
        },
        {
          "number": "6",
          "text": "Ko ia ‘okú ne pehē ‘okú ne nofo ma’u ki he ‘Otuá, ‘oku totonu ke hangē tofu pē ‘ene tō‘ongamo‘uí mo e tō‘ongamo‘ui ‘a Sīsū Kalaisí. Ko e Fekau Fo’ou"
        },
        {
          "number": "7",
          "text": "Si‘oku ngaahi ‘ofa‘anga, ko e ngaahi fekau fuoloa ‘oku ou tohi atu aí, ‘oku ‘ikai ko ha me‘a fo‘ou. Ko e ngaahi fekau pē na‘e fakahoko atu he kamata‘angá. Ko e fekau fuoloá ‘a e Folofola na‘a mou ‘osi fanongo ki aí."
        },
        {
          "number": "8",
          "text": "Ka ko e fekau fo‘ou pē ‘oku ou tohi atu aí. Pea ‘oku hā ‘ene mo‘oní ‘ia Kalaisi pea mo kimoutolu foki. He ‘oku tāututuku atu ‘a e fakapo‘ulí, kae kamata huhulu e maama mo‘oní."
        },
        {
          "number": "9",
          "text": "Pea ko ia ‘okú ne pehē ‘okú ne nofo ma’u ki he māmá ka ‘oku tāufehi‘a ki hono tokouá, ‘oku kei nofo ia he fakapo‘ulí."
        },
        {
          "number": "10",
          "text": "Ko ia ‘oku ‘ofa ki hono tokouá, kuo nofo ma’u ki he māmá, pea ‘oku ‘ikai ke ne fakatupu angahala ki ha taha."
        },
        {
          "number": "11",
          "text": "Ka ko ia ‘oku tāufehi‘a ki hono tokouá, ‘oku ne nofo ma’u he fakapo‘ulí. ‘Oku fononga he fakapo‘ulí, pea ‘oku ‘ikai ke ne ‘ilo hono halá, he kuo kui koe‘uhi ko e fakapo‘ulí."
        },
        {
          "number": "12",
          "text": "Ko ‘eku tohi atu kiate kimoutolu, si‘eku longa‘i fānau, he kuo fakamolemole ho‘omou ngaahi angahalá koe‘uhí ko Kalaisi."
        },
        {
          "number": "13",
          "text": "‘Oku ou tohi atu kiate kimoutolu ‘a e ngaahi tamaí, koe‘uhí he ‘oku mou ‘ilo‘i ‘a ia kuo talu e kamata‘anga mo ‘ene ‘i ai. ‘Oku ou tohi atu kiate kimoutolu ‘a e to‘utupú, he kuo mou ikuna ‘a e Toko Taha Koví."
        },
        {
          "number": "14",
          "text": "‘Oku ou tohi atu kiate kimoutolu, fānaú, he ‘oku mou ‘ilo‘i e Tamaí. ‘Oku ou tohi atu kiate kimoutolu ‘a e ngaahi tamaí, he ‘oku mou ‘ilo‘i ‘a ia kuo talu e kamata‘anga mo ‘ene ‘i ai. ‘Oku ou tohi atu kiate kimoutolu ‘a e to‘utupú, he ‘oku mou ivi lahi, kuo nofo ma‘u e Folofola ‘a e ‘Otuá ‘i ho‘omou mo‘uí, pea kuo mou ikuna‘i ‘a e Toko Taha Koví."
        },
        {
          "number": "15",
          "text": "‘Oua ‘e ‘ofa ‘i māmani, pe ko e ngaahi me‘a ‘o māmaní. Kapau ‘oku mou ‘ofa ki māmani, tā ‘oku ‘ikai ha ‘ofa ki he Tamaí ‘i homou lotó."
        },
        {
          "number": "16",
          "text": "He ko e me‘a kotoa ‘o māmaní, ‘a e ngaahi me‘a ‘oku holi ki ai e sinó, ‘a e ngaahi me‘a ‘oku mānumanu ki ai e kakaí, mo e ngaahi me‘a kotoa ‘i māmani ‘oku nau laukau aí, ‘oku ‘ikai ke fou mai ia mei he Tamaí ka ‘oku tupu mei māmani."
        },
        {
          "number": "17",
          "text": "Pea ko māmani mo hono ngaahi nāunau ‘oku mānumanu ki ai ‘a e tangatá mo e fefiné, ko e koloa ‘auha pē. Ka ko kinautolu ‘oku nau fai e finangalo ‘o e ‘Otuá, te nau mo‘ui ‘o ta‘e ngata."
        },
        {
          "number": "18",
          "text": "Fānau, kuo panaki e ngata‘anga ‘o māmaní! Na‘e fakahā atu kiate kimoutolu kuo pau ke hoko mai ‘a e Fili ‘o Kalaisí, pea ko eni kuo tokolahi e ngaahi fili ‘o Kalaisi kuo hoko maí. Ko ia ‘oku tau ‘ilo ai kuo panaki e ngata‘angá."
        },
        {
          "number": "19",
          "text": "Na‘e ‘ikai ke kau mo‘oni mo kitautolu ‘a e kakai ko iá, pea ko ia na‘a nau mavahe ai meiate kitautolú. Ka ne nau kau mo‘oni mo kitautolu, na‘a nau kau fakataha pē mo kitautolu. Ka na‘a nau mavahe, ke mahino na‘e ‘ikai ha taha ‘iate kinautolu ‘e kau mo kitautolu."
        },
        {
          "number": "20",
          "text": "Ka na‘e foaki kiate kimoutolu ‘e Kalaisi ‘a e Laumālie Mā‘oni‘oní, ‘o mou ‘ilo‘i ai e mo‘oní."
        },
        {
          "number": "21",
          "text": "‘Oku ‘ikai tu‘unga ‘eku tohi kiate kimoutolú ko ho‘omou ta‘e ‘ilo e mo‘oní, ka ko ho‘omou ‘ilo e mo‘oní, pea ‘oku mou ‘ilo foki ‘oku ‘ikai ke ‘i ai ha momo‘i loi ‘e taha ‘e tupu mei he mo‘oní."
        },
        {
          "number": "22",
          "text": "Pea ko hai leva ‘oku loí? Tā ko kinautolu ‘oku nau faka‘ikai‘i ‘a e Kalaisi ‘a Sīsuú. Ko kinautolu ‘a e Fili ‘o Kalaisí. ‘Oku nau faka‘ikai‘i fakatou‘osi ‘a e Tamaí pea mo e ‘Aló."
        },
        {
          "number": "23",
          "text": "Ko ‘ene faka‘ikai‘i ‘e ha taha ‘a e ‘Aló, ko ‘ene faka‘ikai‘i ai pē ia ‘a e Tamaí. Pea ko ‘ene tali ‘e ha taha ‘a e ‘Aló, ko ‘ene tali ai pē ia ‘a e Tamaí."
        },
        {
          "number": "24",
          "text": "Mou fakapapau‘i leva ke puke ma‘u ‘i homou lotó ‘a e me‘a na‘e talu e kamata‘angá mo ho‘omou fanongo ki ai. Kapau na’a moú puke ma‘u ‘i homou lotó ‘a e me‘a na‘a mou fanongo ki ai mei he kamata‘anga, pea te mou nofo ma’u ‘i he Tamaí pea mo e ‘Aló."
        },
        {
          "number": "25",
          "text": "Pea ko eni ia e me‘a na‘á ne tala‘ofa ‘aki mai kiate kitautolú: ko e mo‘ui ta‘e ngatá."
        },
        {
          "number": "26",
          "text": "Ko ‘eku tohi atu ko ení koe‘uhí ko e kakai ‘oku nau loto ke taki hala‘i kimoutolú."
        },
        {
          "number": "27",
          "text": "Kuo ‘osi foaki atu foki ‘e Sīsū hono Laumālié kiate kimoutolu. Pea ka nofo ai pē hono Laumālié ‘i ho‘omou mo‘uí, ‘e ‘ikai ke toe ‘aonga ha kau faiako. He ko e koto mo‘oni ‘a e Laumālié, ‘oku ‘ikai ‘aupito ke kākā, pea ‘okú ne fakahinohino kimoutolu ‘i he me‘a kotoa pē. Mou fakaongoongo ki he fakahinohino ‘a e Laumālié mo nofo ma’u ‘ia Kalaisi."
        },
        {
          "number": "28",
          "text": "Ko ia, si‘eku fānau, mou nofo ma’u ‘ia Kalaisi, koe‘uhí ke tau loto-to‘a ‘i ha‘ane hā mai, ‘o ‘oua te tau maa’i ia ‘i he ‘aho ‘e toe hā‘ele mai aí."
        },
        {
          "number": "29",
          "text": "‘Oku mou ‘ilo foki ‘oku faitotonu ‘a Kalaisi, pea tā ‘oku totonu ke mou ‘ilo ko e toko taha kotoa pē ‘oku faitotonú kuo fānau’i ia mei he ‘Otuá."
        }
      ],
      "3": [
        {
          "number": "1",
          "text": "Vakai ange ki he lahi e ‘ofa ‘a e Tamaí ‘iate kitautolú! Ko e hulu ē ‘ene ‘ofá, ‘ene ui kitautolu ko ‘ene fānaú. Pea ko hono mo‘oní pē ia, ko e fānau kitautolu ‘a e ‘Otuá. Ko hono ‘uhinga ia ‘oku ‘ikai ke ‘ilo‘i ai kitautolu ‘e māmaní, he ‘oku ‘ikai te nau ‘ilo‘i ia ‘e kinautolu."
        },
        {
          "number": "2",
          "text": "Si‘oku ngaahi ‘ofa‘anga, kuo tau ‘osi hoko eni ko e fānau ‘a e ‘Otuá. Kuo te‘eki ai ke mahino pe te tau hoko ko e hā ‘amui ange. Ka kuo ‘osi mahino lelei eni: ka toe hā‘ele mai ‘a Kalaisi, te tau anga tatau ai mo ia, he te tau sio ta‘e pūlou kiate ia."
        },
        {
          "number": "3",
          "text": "Ko kinautolu kotoa pē ‘oku pehē ‘enau tui kia Kalaisí, ‘oku nau fakahaohaoa ‘enau mo‘uí, he ‘oku haohaoa ‘a Kalaisi."
        },
        {
          "number": "4",
          "text": "‘Ilonga ha taha ‘oku fai angahala, kuó ne maumau‘i e Lao ‘a e ‘Otuá. Ko e angahalá, ko e maumau Lao."
        },
        {
          "number": "5",
          "text": "‘Oku mou ‘ilo‘i lelei na‘e hoko mai ‘a Kalaisi ke ‘ave ‘a e angahala ‘a e kakai kotoa pē, pea ‘oku ‘ikai ke angahala ia."
        },
        {
          "number": "6",
          "text": "Ko kinautolu kotoa pē ‘oku nofo ma’u ‘ia Kalaisí, ‘oku ‘ikai ke hokohoko atu ‘enau fai angahalá. Ka ai ha taha ‘e kei hokohoko atu pē ‘ene fai angahalá, pea ‘oku mahino ko e toko taha ia kuo te‘eki ai ke ne mamata kia Kalaisi, pe te ne ‘ilo‘i ia."
        },
        {
          "number": "7",
          "text": "Vakai na‘a hanga ‘e ha taha ‘o takihala‘i kimoutolu, fānau. Ko ia ‘okú ne fai ‘a e me‘a ‘oku totonú, ko e toko taha fai totonu ia, ‘o hangē pē ko e fai totonu ‘a Kalaisí."
        },
        {
          "number": "8",
          "text": "Ka ko ia ‘oku hokohoko atu pē ‘ene fai angahalá, ‘oku kau ia mo e Tēvoló, he na‘e fai angahala pē ‘a e Tēvoló ia mei he kamata‘angá. Ko hono ‘uhinga ia na‘e hoko mai ai e ‘Alo ‘o e ‘Otuá, ke faka‘auha ‘a e ngaahi feinga ‘a e Tēvoló."
        },
        {
          "number": "9",
          "text": "‘Oku ‘ikai hokohoko atu ‘e he fānau ‘a e ‘Otuá ‘enau fai angahalá, he ‘oku ‘iate kinautolu e anga ‘o e ‘Otuá, pea ko ‘enau Tamaí ia, ‘o ‘ikai ke lava ai ke nau fai angahalá."
        },
        {
          "number": "10",
          "text": "Ko eni e faikehekehe ‘o e fānau ‘a e ‘Otuá pea mo e fānau ‘a e Tēvoló: ko kinautolu kotoa pē ‘oku ‘ikai te nau faitotonu mo ‘ofa ki honau kaungāfonongá, ‘oku ‘ikai ko e fānau kinautolu a e ‘Otuá."
        },
        {
          "number": "11",
          "text": "Ko eni ‘a e fekau na‘a mou fanongo ki ai mei he kamata‘angá: kuo pau ke tau fe‘ofa‘aki,"
        },
        {
          "number": "12",
          "text": "‘o ‘oua na‘a tau hangē ko Keiní. He na‘e kau ia mo e Toko Taha Koví, ‘o ne fakapoongi hono tehiná. Ko e hā na‘á ne fakapoongi ai hono tehiná? Koe‘uhí he na‘e hala ‘ene ngaahi me‘a na‘e faí, kae tonu ‘a e ngaahi me‘a na‘e fai ‘e hono tehiná."
        },
        {
          "number": "13",
          "text": "‘Oua te mou ‘ohovale he tāufehi‘a atu ‘a e kakai ‘o māmaní."
        },
        {
          "number": "14",
          "text": "‘Oku tau ‘ilo kuo tau sītu‘a ki he maté ka tau laka atu ki he mo‘uí, he ‘oku tau ‘ofa ki hotau kaungāfonongá. Ko ia ‘oku ‘ikai ke ‘ofa ki hono kaungāfonongá, ‘oku kei mate ia."
        },
        {
          "number": "15",
          "text": "Ko ia ‘oku tāufehi‘a ki hono kaungāfonongá, ko e toko taha tāmate ia. Pea ‘oku mou ‘ilo lelei pē ‘oku ‘ikai ke ‘inasi ‘a e kakai tāmaté he mo‘ui ta‘e ngatá."
        },
        {
          "number": "16",
          "text": "Ko e me‘a eni ‘oku mahino ai kiate kitautolu ‘a e ‘ofá: ko e lī‘aki ‘e Kalaisi ‘ene mo‘uí koe‘uhi ko kitautolu. Pea ‘oku taau mo kitautolu ke tau lī‘akimo‘ui koe‘uhi ko hotau kaungāfonongá."
        },
        {
          "number": "17",
          "text": "Kapau ko e toko taha koloa‘ia kita, peá te sio ki ha taha ‘oku faingata‘a‘ia, kae ‘ikai pē ha‘ate ki‘i loto ‘ofa ki ai, pea ko hai leva ‘e tui ki he‘ete pehē ‘okú te ‘ofa ki he ‘Otuá?"
        },
        {
          "number": "18",
          "text": "Si‘eku fānau iiki, tau fe‘ofa’aki, ‘o ‘ikai ‘i he lea pē, ka ‘i he ngāue mo e mo’oni."
        },
        {
          "number": "19",
          "text": "Ko e me‘a ia te tau ‘ilo pau ai ‘etau kau mo e mo‘oní, pea fiemālie hotau lotó ‘i he‘etau ‘i he’ene ‘Afió"
        },
        {
          "number": "20",
          "text": "‘o ka ‘iloange kuo ‘alu hake tu‘unga‘a pē ha‘atau ongo‘i halaia. He ‘oku mā‘olunga noa ‘a e ‘Otuá ‘i he‘etau ongo‘í, ‘o ne ‘afio‘i ‘a e me‘a kotoa pē."
        },
        {
          "number": "21",
          "text": "Si‘oku ngaahi ‘ofa‘anga, kapau ‘oku ‘ikai ke tau loto tautea ‘i he’etau ‘i he ‘Otuá, pea ‘oku tau loto-to‘a leva ke fakaofiofi ki he ‘Otuá."
        },
        {
          "number": "22",
          "text": "‘E foaki mai ‘e he ‘Otuá hā me‘a pē te tau kole, he ‘oku tau talangofua ki he‘ene ngaahi fekaú mo fai e ngaahi me‘a ‘oku hoa mo hono finangaló."
        },
        {
          "number": "23",
          "text": "Pea ko ‘ene fekaú eni: ke tau tui ki hono ‘Alo ko Sīsū Kalaisí mo fe‘ofa‘aki."
        },
        {
          "number": "24",
          "text": "Kapau ‘oku tau talangofua ki he ngaahi fekau ‘a e ‘Otuá, te tau nofo ma’u iate ia, pea te ne nofo ma’u ‘iate kitautolu. Ko eni ia ‘oku tau ‘ilo‘i ai ‘ene nofo mai kiate kitautolú: ko e Laumālie kuó ne foaki mai kiate kitautolú."
        }
      ],
      "4": [
        {
          "number": "1",
          "text": "Si‘oku ngaahi ‘ofa‘anga, vakai na‘a mou falala noa ki ha taha pē te ne tala atu ‘oku ‘iate ia ‘a e Laumālie ‘o e ‘Otuá, kae sivisivi‘i ia pe ko e mo‘oni na‘e ha‘u mei he ‘Otuá. Kuo mafola holo ‘i māmani ha kau palōfita loi tokolahi,"
        },
        {
          "number": "2",
          "text": "pea ‘oku ‘ilonga pē ‘a e fa‘ahinga na‘e ha‘u mei he ‘Otuá. Ko e Laumālie ‘o e ‘Otuá, kuo pau ai pē ke fakahā mai na‘e sino‘itangata mo‘oni ‘a Sīsū Kalaisi."
        },
        {
          "number": "3",
          "text": "Pea ka ‘ikai ke pehē ‘a e fakamatala ‘a ha taha kia Sīsū, pea ‘oku mahino ko e laumālie ‘oku ‘iate iá, ‘oku ‘ikai mei he ‘Otuá ia, pea ko e fili ia ‘o Kalaisi. Na‘e ‘osi mahino kiate kimoutolu ‘e hoko mai ki māmani ‘a e fili ko ení, pea ko eni kuo hoko mai."
        },
        {
          "number": "4",
          "text": "Fānau, ko e kakai kimoutolu ‘a e ‘Otuá. Pea kuo mou ‘osi ikuna ‘a e kau palōfita loi ko iá. He ko e Laumālie ‘oku ‘iate kimoutolú, ‘oku mālohi ange ia ‘i he laumālie ‘oku ‘iate kinautolu ‘o māmaní."
        },
        {
          "number": "5",
          "text": "Ko e ngaahi fili ko iá, ‘oku nau kau mo māmani, pea ‘oku tui ‘a māmani kiate kinautolu, he ‘oku nau lea‘aki ‘a e ngaahi me‘a fakamāmani."
        },
        {
          "number": "6",
          "text": "Ka ‘oku tau kau kitautolu mo e ‘Otuá, pea ‘e tui mai kiate kitautolu ‘a e kakai kotoa pē ‘oku nau ‘ilo ‘a e ‘Otuá. Ka ko e kakai ‘oku ‘ikai ke nau ‘ilo e ‘Otuá, he‘ikai ke nau tui mai kiate kitautolu. Ko e me‘a ia ‘oku lava ai ke tau ‘ilo‘i e faikehekehe ‘o e Laumālie ‘oku mo‘oní pea mo e laumālie ‘oku loí."
        },
        {
          "number": "7",
          "text": "Si‘oku ngaahi kaungāme‘a, tau fe‘ofa‘aki mu‘a. Ko e ‘Otuá ‘oku ha‘u mei ai e ‘ofá. Pea ka taú ka fe‘ofa‘aki, pea ‘e mahino ai kuo tau ma‘u ‘a e mo‘ui fo‘ou. Kuo tau ‘osi hoko ko e fānau ‘a e ‘Otuá, pea ‘oku tau ‘ilo‘i ia."
        },
        {
          "number": "8",
          "text": "Ko e ‘Otuá ko e ‘ofa, pea ko ia ‘oku ‘ikai ke ‘ofá, ‘oku ‘ikai ‘oku ‘ikai ke ‘ofa ‘oku ‘ikai ke ne ‘ilo e ‘Otuá."
        },
        {
          "number": "9",
          "text": "Na‘e fakahā mai ‘e he ‘Otuá ‘ene ‘ofa ‘iate kitautolú ‘aki ‘ene fekau ke ha‘u ki māmani hono ‘Alo pē ‘e tahá ‘o foaki mai kiate kitautolu ‘a e mo‘uí."
        },
        {
          "number": "10",
          "text": "Pea ko e anga eni ‘o e ‘ofá: ‘oku ‘ikai ko ‘etau ‘ofa ia ki he ‘Otuá, ka ko ‘ene ‘ofa mai ‘a‘ana kiate kitautolu ‘o fekau hono ‘Aló ke hoko ko e feilaulau ke fakamolemole ai ‘etau ngaahi angahalá."
        },
        {
          "number": "11",
          "text": "Si‘oku kāinga ‘ofeina, na‘e pehē fau e ‘ofa ‘a e ‘Otuá ‘iate kitautolú, pea ‘oku taau ai mo kitautolu ke tau fe‘ofa‘aki."
        },
        {
          "number": "12",
          "text": "Kuo te‘eki ai foki ke mamata ha taha ia ki he ‘Otuá. Ka ‘e nofo ma’u pē e ‘Otuá ‘i he‘etau mo‘uí, pea mo ‘ene ‘ofá ‘i hotau lotó, ‘o kapau te tau fe‘ofa‘aki."
        },
        {
          "number": "13",
          "text": "Kuo foaki kiate kitautolu ‘e he ‘Otuá ‘a hono Laumālié. Pea ko e me‘a ia ‘oku tau ‘ilo ai ‘oku tau taha mo ia, pea ‘okú ne taha mo kitautolú."
        },
        {
          "number": "14",
          "text": "Na‘e fekau ‘e he ‘Otuá hono ‘Aló ke ha‘u ki māmani ke ne hoko ko e Fakamo‘ui ‘o māmaní. Na‘a mau mamata ki hono ‘Aló, pea ‘oku mau talaki ia ki he kakaí."
        },
        {
          "number": "15",
          "text": "‘E nofo ma’u ‘a e ‘Otuá ki ha taha pē te ne fakamo‘oni‘i ko e ‘Alo ‘o e ‘Otuá ‘a Sīsū, pea ‘e nofo ma’u ‘a e toko taha ‘i he ‘Otuá."
        },
        {
          "number": "16",
          "text": "‘Oku tau ‘ilo pau ai e ‘ofa ‘a e ‘Otuá ‘iate kitautolú."
        },
        {
          "number": "17",
          "text": "Kapau te tau ‘ofa mo‘oni ki he kakai kehé, mo mo‘ui‘aki mo‘oni ‘i māmaní ‘a e mo‘ui ‘a Kalaisí, pea he‘ikai te tau toe hoha‘a kitautolu ki he ‘Aho Fakamāú."
        },
        {
          "number": "18",
          "text": "He ko ‘etau ‘ofa mo‘oni ki he kakai kehé, ‘e kapusi‘aki ‘a e hoha‘a peheé mei hotau lotó. Ko ‘etau manavaheé, koe‘uhí ko ‘etau fakakaukau ‘e tautea kitautolú, pea ‘oku ‘ilonga ai ‘a e te‘eki ke tau ‘ofa mo‘oni."
        },
        {
          "number": "19",
          "text": "Ko ‘etau ‘ofá, koe‘uhí he na‘e tomu‘a ‘ofa ‘a e ‘Otuá ‘iate kitautolu."
        },
        {
          "number": "20",
          "text": "Kapau te tau pehē ‘oku tau ‘ofa ki he ‘Otuá kae ‘ikai ke tau fe‘ofa‘aki, pea tā ko e kau loi kitautolu. ‘Oku ‘ikai lava ke tau mamata ki he ‘Otuá. Pea ‘e lava fēfē ke tau ‘ofa ki he ‘Otuá, ‘o kapau ‘oku ‘ikai ke tau lava ‘o ‘ofa kiate kinautolu ‘oku tau mamata ki aí?"
        },
        {
          "number": "21",
          "text": "Ko e fekau eni kuo foaki mai ‘e he ‘Otuá, “‘Ofa ki he ‘Otuá, pea mou fe‘ofa‘aki.”"
        }
      ],
      "5": [
        {
          "number": "1",
          "text": "Ko kinautolu kotoa pē ‘oku tui ko e Kalaisí ‘a Sīsuú, ko e fānau mo‘oni kinautolu ‘a e ‘Otuá. Pea ko kinautolu kotoa pē ‘oku ‘ofa he Tamaí, te nau ‘ofa foki he‘ene fānaú."
        },
        {
          "number": "2",
          "text": "Kapau ‘oku tau ‘ofa mo talangofua ki he Tamaí, ‘oku tau ‘ilo pau te tau ‘ofa foki he‘ene fānaú."
        },
        {
          "number": "3",
          "text": "‘Oku hā ‘etau ‘ofa he ‘Otuá ‘i he‘etau talangofua ki he‘ene ngaahi fekaú. Pea ‘oku ‘ikai ke faingata‘a ‘a e talangofua ki aí."
        },
        {
          "number": "4",
          "text": "‘Oku lava ‘e he fānau kotoa pē ‘a e ‘Otuá ‘o ikuna ‘a māmani, pea ‘oku lava ‘etau ikuna ko iá ‘aki ‘etau tuí."
        },
        {
          "number": "5",
          "text": "Ngata pē he tui kia Sīsū ko e ‘Alo ‘o e ‘Otuá ‘oku lava ai ke te ikuna ‘a māmaní."
        },
        {
          "number": "6",
          "text": "Ko e hoko mai ‘a Sīsū Kalaisi, ‘i he vai ‘o hono papitaisó pea mo e ta‘ata‘a ‘o ‘ene pekiá. Na‘e ‘ikai ko e vaí pē, ka ko e vaí pea mo e ta‘ata‘á. Pea fakamo‘oni ki ai ‘a e Laumālié tonu, pea ko e Laumālié ko e koto mo‘oni."
        },
        {
          "number": "7",
          "text": "‘Oku tolu ‘a e fakamo‘oní:"
        },
        {
          "number": "8",
          "text": "ko e Laumālié, mo e vaí, pea mo e ta‘ata‘á. Pea ‘oku taha ‘enau fakamo‘oní."
        },
        {
          "number": "9",
          "text": "‘Oku tau falala ki he fakamo‘oni ‘a e kakaí. Ka ‘oku lahi ange ‘etau falala ki he fakamo‘oni ‘a e ‘Otuá, pea ko e ‘Otuá tonu kuó ne fakamo‘oni ki hono ‘Aló."
        },
        {
          "number": "10",
          "text": "Ko kinautolu ‘oku tui ki he ‘Alo ‘o e ‘Otuá, kuo nau tukuloto‘i e fakamo‘oni ko ení. Ka ko kinautolu ‘oku ‘ikai ke tui ki he ‘Otuá, ‘oku nau ‘ai e ‘Otuá ko e toko taha loi, koe‘uhí ko e ‘ikai ke nau tali e fakamo‘oni ‘a e ‘Otuá ki hono ‘Aló."
        },
        {
          "number": "11",
          "text": "Na‘e toe folofola mai foki ‘a e ‘Otuá kuó ne foaki mai kiate kitautolu e mo‘ui ta‘e ngatá, pea ko e mo‘ui ia ‘oku fakafou mai kiate kitautolu ‘i hono ‘Aló."
        },
        {
          "number": "12",
          "text": "Ko e nofo ‘a e ‘Aló ‘i hotau lotó, ko ‘etau ma‘u ia ‘a e mo‘ui ko iá. Pea kapau leva ‘oku ‘ikai ke nofo ‘a e ‘Alo ‘o e ‘Otuá ‘i hotau lotó, pea tā ‘oku ‘ikai ke tau ma‘u ‘e kitautolu ‘a e mo‘ui ta‘e ngatá."
        },
        {
          "number": "13",
          "text": "Ko ‘eku tohi atu kiate kimoutolu ‘oku tui ki he huafa e ‘Alo ‘o e ‘Otuá, ke mou ‘ilo ‘oku mou ma‘u e mo‘ui ta‘engatá."
        },
        {
          "number": "14",
          "text": "‘Oku tau ‘ilo pau ‘e tali ‘e he ‘Otuá ‘etau kole ‘a e ngaahi me‘a ‘oku hoa mo hono finangaló."
        },
        {
          "number": "15",
          "text": "Pea kapau ‘oku tau ‘ilo pau ‘oku fakafanongo mai ‘a e ‘Otuá ki he‘etau ngaahi lotu ‘oku faí, pea tā kuó ne ‘osi tali ‘etau ngaahi kolé."
        },
        {
          "number": "16",
          "text": "Tau pehē kuó ke fakatokanga‘i ha taha hotau kakaí ‘okú ne fai ha angahala, ka ‘oku ‘ikai ko ha angahala fakatupu mate. Lotua ‘a e toko taha ko iá, pea ‘e foaki kiate ia ‘e he ‘Otuá ‘a e mo‘uí."
        },
        {
          "number": "17",
          "text": "Ko e fai hala kotoa pē ko e angahala, ka ‘oku ‘ikai fakatupu mate ‘a e angahala kotoa pē."
        },
        {
          "number": "18",
          "text": "‘Oku tau ‘ilo pau ‘oku ‘ikai ke hokohoko fai angahala ai pē ‘a e fānau ‘a e ‘Otuá. ‘Oku malu‘i kinautolu ‘e he ‘Alo tonu pē ‘o e ‘Otuá, pea ‘oku ‘ikai ai ke lava ‘e he Tēvoló ‘o fai ha kovi kiate kinautolu."
        },
        {
          "number": "19",
          "text": "‘Oku tau ‘ilo pau ‘etau kau mo e ‘Otuá, kae pulekehea ‘a e toenga ‘o māmaní ‘e he Tēvoló."
        },
        {
          "number": "20",
          "text": "‘Oku tau ‘ilo pau foki na‘e hā‘ele mai ‘a Sīsū Kalaisí, ko e ‘Alo ‘o e ‘Otuá, ‘o fakahā mai kiate kitautolu ‘a e ‘Otua mo‘oní. Pea kuo tau kau kitautolu mo e ‘Otua mo‘oní, ‘a ia ‘okú ne foaki mai e mo‘ui ta‘e ngatá koe‘uhí ko Sīsū."
        },
        {
          "number": "21",
          "text": "Fānau, mou fakamama‘o mei he tauhi ‘otua tamapuá."
        }
      ]
    }
  },
  "2JN": {
    "name": "2 Sione",
    "chapters": {
      "1": [
        {
          "number": "1",
          "text": "Ko e tangata‘eiki taki au ‘o e Siasi, pea ko ‘eku tohi atú kiate koe, fefine mātu‘aki fili, pea mo ho‘o fānaú. ‘Oku ou ‘ofa mo‘oni ‘iate kimoutou hono kotoa. Pea ‘oku ‘ikai ko au pē, kae pehē pē foki kiate kinautolu kotoa pē kuo mahino kiate kinautolu e mo‘oní."
        },
        {
          "number": "2",
          "text": "‘Oku mau ‘ofa ‘iate kimoutolu koe‘uhí he kuo nofo ‘i homau lotó e mo‘oní, pea ‘e nofo ai pē ‘o ta‘e ngata."
        },
        {
          "number": "3",
          "text": "Tauange ke āfeitaulao mai ‘a e ‘Otua ko e Tamaí, pea mo Sīsū Kalaisi ko hono ‘Aló ‘o fai manava‘ofa kiate kitautolu. Tauange ke tau ‘inasi he fiemālié, mo e mo‘oní, pea mo e ‘ofá."
        },
        {
          "number": "4",
          "text": "Na‘e fakafiefia ‘aupito kiate au ‘eku fanongo ‘oku mo‘ui‘aki ‘a e mo‘oní ‘e ho‘o fānau ‘e ni‘ihi, ‘o hangē ko ia na‘e fekau mai ‘e he Tamaí."
        },
        {
          "number": "5",
          "text": "Si‘oku kaume‘a ‘ofeina, ‘oku ‘ikai ko ‘eku tohi atu kiate koé mo ho‘o fānaú, ke fakahā atu ha fekau fo‘ou. Ko ‘eku tohi atú pē ke fakahā kiate kimoutolu ke mou fe‘ofa‘aki, he ko e me‘a ia na‘e fuofua fakahā kiate kimoutolu ke mou fai ‘i he kamata‘angá."
        },
        {
          "number": "6",
          "text": "Ko e ‘uhinga ‘o e ‘ofá, ko ‘etau talangofua ki he ngaahi fekau ‘a e ‘Otuá. Pea talu mei he kamata‘angá mo e fekau kimoutolu ‘e he ‘Otuá ke mou ‘ofa ‘iate Ia."
        },
        {
          "number": "7",
          "text": "Kuo movete atu ki māmani ha kau akonaki loi tokolahi ‘oku nau tala holo na‘e ‘ikai ke sino‘i tangata mo‘oni ‘a Sīsū Kalaisi. Ko e kakai loi kinautolu pea ko e ngaahi fili kinautolu ‘o Kalaisi."
        },
        {
          "number": "8",
          "text": "Vakai na‘a mole meiate kimoutolu ‘a e ola lelei ‘o ‘etau ngāue fakatahá. He ka pehē, he ‘ikai ke mou ma’u kakato ‘e kimoutolu homou palé."
        },
        {
          "number": "9",
          "text": "Ko ia kotoa pe ‘oku ‘ikai nofo ki he fakahinohino ‘a Kalaisí, ka ne toe fai ha me’a kehe, ‘oku ‘ikai ke ne ma’u ‘a e ‘Otuá; Ka ko ia ‘oku ne nofo ma’u ‘i he fakahinohino ko iá, ‘oku ne ma’u fakatou’osi ‘a e Tamaí pea mo e ‘Aló."
        },
        {
          "number": "10",
          "text": "Pea ka ‘alu atu ha taha kiate kimoutolu ‘oku ‘ikai ke ne tui ki ke fakahinohino ko ení, pea vakai na‘a mou tali ia ki homou falé pea na‘a mo ha‘amou lea fakafe’iloaki kiate kinautolu,"
        },
        {
          "number": "11",
          "text": "he ko ho‘omou lea fakafe‘iloaki kiate kinautolú ko ho‘omou kau fakataha ia mo kinautolu ‘i he‘enau fai koví."
        },
        {
          "number": "12",
          "text": "‘Oku lahi ‘a e ngaahi me‘a ‘oku ou fie fakahā atu kiate kimoutolú, ka ‘oku ‘ikai ke u fie tohi ia ‘aki ‘a e pení mo e vaitohí. Ko hoku lotó ke u lava tonu atu pē au. Pea ‘oku ou tui ‘e fakafiefia ange ia kiate kitautolu kātoa."
        },
        {
          "number": "13",
          "text": "‘Oku ‘ofa atu ‘a e fānau homou tuofefine ‘ofeiná."
        }
      ]
    }
  },
  "3JN": {
    "name": "3 Sione",
    "chapters": {
      "1": [
        {
          "number": "1",
          "text": "‘Alā Keio,"
        },
        {
          "number": "2",
          "text": "‘E hoku kaungāme‘a fafale, ‘oku ou kole ki he ‘Otuá ke tokamālie ‘a e me‘a kotoa pē ‘i hena, pea mo‘ui lelei ho sinó, ‘o hangē ko ‘eku lave‘i ‘a e longomo‘ui ho laumālié."
        },
        {
          "number": "3",
          "text": "Na‘e fakamāfana mo‘oni kiate au ‘a e a‘u mai ha kāinga lotu ‘e ni‘ihi ‘o fakamo‘oni mai ki ho‘o mamahi‘i e mo‘oní."
        },
        {
          "number": "4",
          "text": "Ko e toki me‘a fakafiefia mo‘oni kiate au ‘eku fanongo ‘oku mo‘ui‘aki ‘e he‘eku fānaú ‘a e mo‘oní."
        },
        {
          "number": "5",
          "text": "Si‘oku kaume‘a fafale, ko ho‘o fai mateaki mo‘oni ho‘o tokoni‘i e kāinga lotú, pea tautautefito ki he fa‘ahinga ‘oku mou mahení,"
        },
        {
          "number": "6",
          "text": "Kuo nau fakahā ki he Siasí ho‘o ‘ofá. ‘Ofa mu‘a ‘o tokoni‘i ‘enau teu fonongá ‘o taau mo ‘enau fai e ngāue ‘a e ‘Eikí."
        },
        {
          "number": "7",
          "text": "He ko ‘enau mavahe atu ení ke talaki ‘a e ‘Eikí, ‘oku ‘ikai te nau tali ha tokoni mei ha taha kuo te‘eki ai ke lotu."
        },
        {
          "number": "8",
          "text": "‘Oku totonu foki ke tau tokoni‘i e fa‘ahinga peheé, koe‘uhí ke tau kau fakataha mo kinautolu he ngāue‘i e mo‘oní."
        },
        {
          "number": "9",
          "text": "Na‘á ku tohi ki he Siasí, ka na‘e ‘ikai fie ongo mai ‘a Taiotifi, he ‘oku fie pule toko taha pē ia."
        },
        {
          "number": "10",
          "text": "Pea kapau te u ‘a‘ahi atu, te u toki fakamanatu ange ki ai ‘ene ngaahi lau‘ikovi‘i kimautolú. Pea ‘ai aí mo ‘ene ta‘e fie talitali lelei e kāinga lotu ‘a‘ahi maí. Pea ka loto ha ni‘ihi he siasí ke talitali kinautolu, ‘okú ne ta‘ofi, kae kapusi kinautolu mei he siasí."
        },
        {
          "number": "11",
          "text": "Si‘oku kaungāme‘a ‘ofeina, vakai na‘á ke fa‘ifa‘itaki ki he ‘ulungāanga kovi ‘o ha taha, ka ke fa‘ifa‘itaki ki he ‘ulungāanga ‘o e kakai ‘oku faileleí. Ko e fānau kinautolu ‘a e ‘Otuá. Ka ko kinautolu ‘oku hokohoko faikoví, kuo te‘eki ai ke nau mamata kinautolu ki he ‘Otuá."
        },
        {
          "number": "12",
          "text": "‘Oku fakaongoongolelei‘i ‘e he kakai kotoa pē ‘a Temetelio, pea pehē pē ki he‘ene ngaahi malanga ‘oku faí. ‘Oku ou kau pē mo au hono fakaongoongolelei‘í, pea ‘okú ke ‘ilo‘i foki ‘oku mo‘oni e me‘a ‘oku ou lea‘akí."
        },
        {
          "number": "13",
          "text": "‘Oku kei toe lahi e ngaahi me‘a ‘oku ou fie fakahā atú, ka ‘oku ‘ikai ke u loto ke fai tohi atu ai."
        },
        {
          "number": "14",
          "text": "‘Oku ou ‘amanaki pē ‘e vavé ni ha‘ata fe‘iloaki, peá ta toki talanoa ai pē ki ai."
        },
        {
          "number": "15",
          "text": "Tauange mo e ‘Otuá ke ne fai tāpuekina koe."
        }
      ]
    }
  },
  "JUD": {
    "name": "Siuta",
    "chapters": {
      "1": [
        {
          "number": "1",
          "text": "Fetapa mo e Lotu ‘Alā Kāinga, ‘A kimoutolu kotoa pē kuo ui mo ‘ofeina ‘e he ‘Otua ko e Tamaí, ‘o ne malu‘i ma‘a Sīsū Kalaisi. Ko au Siuta ‘oku tohi atú, ko e sevāniti au ‘a Sīsū Kalaisi, ko e tokoua ‘o Sēmisi."
        },
        {
          "number": "2",
          "text": "Fakatauange ke fakalahi atu ai pē ‘a e manava‘ofá, mo e tāpuakí, mo e ‘ofá."
        },
        {
          "number": "3",
          "text": "Si‘oku ngaahi ‘ofa‘anga, na‘á ku loto ke fai atu ha tohi ‘o kau ki he ivi fakamo‘ui ‘o e ‘Otuá, ‘a ē ‘oku tau ‘inasi fakataha aí. Ka kuó u pehē eni ke kole pē ā kiate kimoutolu ke mou mateaki‘i ‘a e lotu kuo foaki tātu‘otaha mai ‘e he ‘Otuá ‘o ‘inasi ai hono kakaí."
        },
        {
          "number": "4",
          "text": "Me‘apango, kuo hū holo ‘i hotau lotolotongá ha ni‘ihi ta‘etui ‘oku nau tala, “‘Oku sai pē ‘etau fai fakalieliá, he ‘oku anga faka‘atu‘i ‘a e ‘Otuá ia.” Pea ‘oku a‘u pē ki he‘enau faka‘ikai‘i ‘a e talangofua kia Sīsū Kalaisi ko hotau Pulé pē ia mo hotau ‘Eikí. Ka kuo talu mei tuai mo e fakatokanga mai ‘a e Tohi Tapú ‘e faka‘auha e kakai ta‘e tui ko iá."
        },
        {
          "number": "5",
          "text": "Vakai na‘a ngalo ‘iate kimoutolu ‘a e me‘a na‘e hoko ki he kakai na‘e fakahaofi ‘e he ‘Eikí mei ‘Isipité. Na‘e ta‘e tui e ni‘ihi ‘iate kinautolu, ‘o ne faka‘auha kinautolu."
        },
        {
          "number": "6",
          "text": "Pea manatu‘i e kau ‘āngelo na‘e ‘ikai ke nau fai honau fatongiá, ‘o nau mavahe mei honau nofo‘anga totonú. Na‘e ha‘i seini ta‘e ngata kinautolu ‘e he ‘Otuá ‘i he fakapo‘uli ‘o lolofonuá, ke a‘u ki he ‘aho lahi ‘o e Fakamāú."
        },
        {
          "number": "7",
          "text": "Pea ko e toe fakatokanga ai pē foki kiate kitautolu ‘a e me‘a na‘e hoko ki Sōtoma mo Kōmolá, pea mo e ngaahi kolo ofi maí. Na‘e fai kovi ‘aupito honau kakaí, ‘o nau fai e ngaahi hia fakalielia kehekehe, ‘o tautea ai kinautolu ‘e he ‘Otuá ‘aki ‘a e afi ta‘engata, ko e fakatokanga ki he kakai kotoa pē."
        },
        {
          "number": "8",
          "text": "Pea ko e me‘a tatau pē ia ‘oku fai ‘e he kakai ‘oku ou tohi atu aí, ko ‘enau misi fakasesele, ‘o nau faka‘auha ai pē ‘e kinautolu honau sinó. ‘Oku nau faka‘ikai‘i e mafai kotoa pē, mo ta‘e toka‘i e kau ‘āngeló."
        },
        {
          "number": "9",
          "text": "Na‘a mo Maikeli, ‘a e ‘āngelo pulé, na‘e ikai ke ne ta‘e toka‘i e Tēvoló ‘i he‘ena fekihiaki he sino ‘o Mōsesé. Na‘e ngata pē he pehē ‘e Maikelí, “‘E tautea koe ‘e he ‘Eikí.”"
        },
        {
          "number": "10",
          "text": "Ka ‘oku ta‘e toka‘i ‘e he kakai ko ená ‘a e ngaahi me‘a ‘oku ‘ikai ha‘anau ‘ilo ‘e taha ki ai. ‘Oku nau hangē ha fanga monumanu valé, pea ko honau iku‘angá pē ko e ‘auha. He ‘oku nau mo‘ui‘aki pē honau ngaaho ongo‘angá."
        },
        {
          "number": "11",
          "text": "Ko e kakai mala‘ia kinautolu! Kuo nau fou he hala ‘o Keiní, mo fa‘ifa‘itaki ki he mānumanu pa‘anga ‘a Pēlamí. Kuo nau angatu‘u foki ki he ‘Otuá, ‘o hange ko Kolá. Pea kuo pau ke nau ‘auha koe‘uhí ko e ngaahi me‘a ko iá."
        },
        {
          "number": "12",
          "text": "Ko e kakai kinautolu ‘oku fakalielia ‘enau ngaahi fakakaukaú, pea palakū mo siokita ‘enau tō‘ongá, ‘o moveuveu ai ko ena ho‘omou ngaahi keinanga‘angá. ‘Oku nau hangē ha ngaahi konga ‘ao ‘oku vilingia noa‘ia holo pē ‘i he matangí, kae hala‘atā ha me‘i ‘uha ‘e ma‘u ai. ‘Oku nau hangē ha ngaahi fu‘u ‘akau kuo hala he lau, pea ‘osi mata‘aki ‘o mōmoa, ‘o ‘ikai toe lava ke fua."
        },
        {
          "number": "13",
          "text": "Ko e ‘enau ngaahi tō‘onga palakuú, ‘oku hangē ko e fisihina ‘a e peau he moaná. ‘Oku nau hangē ko e ngaahi fetu‘u hē ‘o e vavá, ‘a ē kuo tuku tatali ma‘anautolu ‘e he ‘Otuá ‘a e ngaahi luo fakapo‘uli taha ‘i helí."
        },
        {
          "number": "14",
          "text": "Ko ‘Inoke ‘a e tangata hono fitu meia ‘Ätamá, pea ko ‘ene lau ki he kakai ko ená ‘ene pehē, “Vakai! Ko e ‘Eikí ena ‘oku hā‘ele mai mo ‘ene kau āngelo mā‘oni‘oni ‘e toko lauiafe"
        },
        {
          "number": "15",
          "text": "ke fakamāu‘i e kakai kotoa pē. Pea ‘e tautea ai ‘e he ‘Eikí ‘a e kakai ta‘e tui kotoa pē, koe‘uhí ko ‘enau ngaahi kovi na‘e faí. Kuo pau ke ne tautea ‘a fo‘ilea kovi kotoa pē na‘a nau pu‘aki ki he ‘Otuá."
        },
        {
          "number": "16",
          "text": "Ko e kakai fa‘a lāunga mo ngulungulu kinautolu. ‘Oku nau fakatuituia ma‘u pē ‘enau ngaahi holi fakakakanó. Ko e kakai ‘ulu pupula, pea nau fakahekeheke‘i e kakaí ke lava honau lotó."
        },
        {
          "number": "17",
          "text": "Si‘oku ngaahi ‘ofa‘anga, vakai na‘a ngalo ‘iate kimoutolu ‘a e fakatokanga na‘e fai atu ‘e he kau ‘apōsitolo ‘a hotau ‘Eiki ko Sīsū Kalaisí."
        },
        {
          "number": "18",
          "text": "Na‘a nau tala atu, ka fakaofiofi leva ki he ngata‘anga ‘o māmaní, ‘e hoko mai ha kakai siokita mo ta‘e tui te nau manuki ki he ‘Otuá."
        },
        {
          "number": "19",
          "text": "Kuo ‘osi kamata ke nau ‘ai ke mou fekovikovi‘í. ‘Oku nau tokanga pē kinautolu ki he mo‘ui ko ení, pea ‘oku ‘ikai ke ‘iate kinautolu e Laumālie ‘o e ‘Otuá."
        },
        {
          "number": "20",
          "text": "Si‘oku ngaahi kaungāme‘a fafale, fai ai pē ho‘omou langá ‘i he fakava‘e toputapu ko ena ko ho‘omou tuí, ‘i he tokoni atu ‘a e Laumālie Mā‘oni‘oní ki ho‘omou lotu ki he ‘Otuá."
        },
        {
          "number": "21",
          "text": "Pea mou laka taha ai pē mo e ‘ofa ‘a e ‘Otuá mo talitali ai pē ke manava‘ofa hotau ‘Eiki ko Sīsū Kalaisí ‘o ‘oatu ‘a e mo‘ui ta‘e ngatá."
        },
        {
          "number": "22",
          "text": "Tokoni‘i e fa‘ahinga ‘oku kei tāla‘á."
        },
        {
          "number": "23",
          "text": "Fakahaofi e fa‘ahinga ‘oku kei heé, ‘o hangē ko ha‘amou hamusi ha taha mei ha loto afí. Fai manava‘ofa, mo e loto tailiili, ki he fa‘ahinga kuo ‘oku kei ‘efihia he ngaahi ‘ulungāanga fakakakanó, pea mātu‘aki faka‘ehi‘ehi mei he tō‘onga fakalielia ‘oku nau faí, pea na‘a mo hanau vala kuo likoliko ai."
        },
        {
          "number": "24-25",
          "text": "Mou fakafeta‘ia ‘a e ‘Otua ko hotau Fakamo‘uí koe‘uhí ko e ‘Eiki ko Sīsū Kalaisí! Ko e ‘Otuá pē ‘e taha ‘oku ne lava ‘o pukepuke kimoutolu ke ‘oua te mou humú, ka ne ‘omi kimoutolu ki hono ‘afio‘anga lāngilangi‘iá kuo mou haohaoa mo mavava. Talu e kamata‘anga ‘o māmani ‘o a‘u mai ki ‘ahó ni, pea a‘u ki he pā‘angangalú mo e taau ‘a e ‘Otuá mo e lāngilangi, mo e ngeia, mo e mālohi, pea mo e mafai kotoa pē. ‘Ēmeni."
        }
      ]
    }
  },
  "REV": {
    "name": "Fakahā",
    "chapters": {
      "1": [
        {
          "number": "1",
          "text": "Ko e ngaahi me‘a eni na‘e fakahā ‘e he ‘Otuá kia Sīsū Kalaisi, koe‘uhí ka ne toki fakahā ‘e ia ki he‘ene kau tamaio‘eikí ‘a e ngaahi me‘a kuo vave ‘ene hoko maí. Pea na‘e fekau ‘e Kalaisi ‘a ‘ene ‘āngeló ke ne ‘alu ‘o fakahā ki he‘ene tamaio‘eiki ko Sioné."
        },
        {
          "number": "2",
          "text": "Pea na‘e fakahā ‘e Sione ‘a e folofola ko ia mei he ‘Otuá, pea mo e ngaahi me‘a na‘e lea‘aki ‘e Sīsū Kalaisí, ‘io, ‘a e me‘a kotoa pē na‘á ne mamata ki aí."
        },
        {
          "number": "3",
          "text": "‘E tāpuaki‘i ‘a ia te nau lau ‘a e tohi fakapalofisai ko ení, mo kinautolu te nau fanongo mo fai ki he me’a kuo tohí: he ko hono ‘aho kuo ofi mai."
        },
        {
          "number": "4",
          "text": "Si‘i Siasi ‘e fitu ‘o ‘Ēsia."
        },
        {
          "number": "5",
          "text": "Pea tauange ke mou ‘inasi"
        },
        {
          "number": "6",
          "text": "Kuó ne ‘ai kitautolu ko ha pule’anga-fakatu‘i"
        },
        {
          "number": "7",
          "text": "Ko ena ‘oku ne hā‘ele mai ‘i he ‘aó."
        },
        {
          "number": "8",
          "text": "Pea ko e folofola ē ‘a e ‘Eiki ‘Otua Māfimafí, “Ko aú ko e Kamatá mo e Faka‘osí, ko au ia ‘oku ‘i aí ni, pea na‘e ‘i ai, pea ke teu ke hoko mai."
        },
        {
          "number": "9",
          "text": "Ko Sione au, ko e kaungāmuimui mo kimoutolu. ‘Oku tau mo‘ua he ngaahi mamahi koe‘uhí he ko hotau Tu‘í ‘a Sīsū. Ka ‘okú ne fakaivia kitautolu ke tau lava ‘o makātaki‘i. Na‘e fakahee‘i au ki he motu ko Pātimosí, koe‘uhí ko ‘eku malanga‘i e Folofola ‘a e ‘Otuá mo e mo‘oni na‘e fakahā ‘e Sīsuú."
        },
        {
          "number": "10",
          "text": "Pea hoko mai e ‘Aho ‘o e ‘Eikí kuo fā‘ofale ‘a e Laumālié ‘iate au, pea ongo mai mei hoku tu‘á ha fu‘u le‘o na‘e hangē ha talupité."
        },
        {
          "number": "11",
          "text": "Pea pehē mai e le‘ó, “Hiki tohi ‘a e me‘a ‘okú ke mamata ki aí. Pea ‘ave ia ki he fitu‘i siasi ‘o ‘Efesō, Sīmana, Peakamosi, Taiataila, Sātisi, Filatelifia, pea mo Leotisia.”"
        },
        {
          "number": "12",
          "text": "Peá u tafoki hake ke vakai pe ko hai ‘oku lea maí, tā kuo ‘asi mai ha tu‘unga-maama koula ‘e fitu."
        },
        {
          "number": "13",
          "text": "Pea ‘oku tu‘u he vahavaha‘a tu‘unga-māma koulá ha toko taha na‘e hangē ko e Foha ‘o e Tangatá. Na‘e pulupulu tōtōlofa ‘o a‘u hifo ki hono tunga‘i va‘é, pea āfei tupenu koula,"
        },
        {
          "number": "14",
          "text": "pea na‘e hina paki ‘a hono fofongá mo hono lou‘ulú ‘o hangē ko e fisi‘i peaú, pea hangē ha ongo afi kakahá ‘a hono ongo fofongá."
        },
        {
          "number": "15",
          "text": "Na‘e uloulo hono ongo va‘é ‘o hangē ha palasa ‘oku haká, pea ‘u‘ulu hono le‘ó ‘o hangē ha vaitoó."
        },
        {
          "number": "16",
          "text": "Na‘á ne puke ha fo‘i fetu‘u ‘e fitu ‘i hono nima to‘omata‘ú, pea kuo ‘alu atu ha heletā fakatoumata mei hono ngutú. Na‘e huhulu hono fofongá ‘o hange ko e la‘aá i he ho‘atā mālié."
        },
        {
          "number": "17",
          "text": "Ko ‘eku mamata pē ki aí, peá u tō ki lalo ‘i hono ve‘e va‘é, ‘o hangē ha taha kuo maté. Pea ala mai leva ia kiate au ‘aki hono nima to‘omata‘ú, ‘o ne pehē mai,"
        },
        {
          "number": "18",
          "text": "Ko au ia ‘oku mo‘uí. Na‘á ku mate, ka kuó u mo‘ui, pea te u mo‘ui ai pē. ‘Oku ou pule au ki he maté pea mo e fonua ‘o e kakai maté."
        },
        {
          "number": "19",
          "text": "Hiki tohi ‘a e ngaahi me‘a kuó ke mamata ki aí, mo e me‘a ‘oku lolotonga hokó, pea mo ia ‘e hoko ‘a muí."
        },
        {
          "number": "20",
          "text": "Te u fakamahino atu ‘a e ‘uhinga loloto ‘o e fitu‘i fetu‘u na‘á ke mamata ki ai ‘oku ‘i hoku tafa‘aki to‘omata‘ú, mo e fitu‘i tu‘unga-maama koulá. Ko e fitu‘i fetu‘ú e kau ‘āngelo ‘o e fitu‘i siasí. Pea ko e fitu‘i tu‘unga māmá ‘a e fitu‘i siasí."
        }
      ],
      "2": [
        {
          "number": "1",
          "text": "Tohi eni ki he ‘āngelo ‘o e Siasi ‘o ‘Efesoó:"
        },
        {
          "number": "2",
          "text": "‘Oku ou ‘ilo‘i ho‘omou me‘a kotoa kuo faí, ‘a ho‘omou fakafitefita‘á mo ho‘omou fa‘a kātakí. ‘Oku ou ‘ilo‘i foki ‘a e ‘ikai ke mou makātaki‘i ha taha faikovi, ‘o hangē ko ho‘omou sivisivi‘i ‘a e ni‘ihi na‘a nau tala ko e kau ‘apōsitolo, ka tā ko e kau kākā kinautolu."
        },
        {
          "number": "3",
          "text": "Na‘a mou ‘ūkuma mo fou he ngaahi faingata‘a koe‘uhí ko au, pea kuo ‘ikai ke mou tukulolo."
        },
        {
          "number": "4",
          "text": "Ka neongo ia, ‘oku ‘i ai pē e me‘a ‘oku ou ta‘e fiemālie ai ‘iate kimoutolu. He kuo hōloa ho‘omou mu‘aki ‘ofá."
        },
        {
          "number": "5",
          "text": "Vakai ange ki he tu‘unga kuo mou fakaholomui mei aí, pea mou tafoki leva ‘o fai e ‘ulungāanga na‘a mou tomu‘a ‘i aí. Kapau he‘ikai ke mou fei mo tafoki, te u a‘u atu ‘o to‘o ho‘omou tu‘unga-māmá."
        },
        {
          "number": "6",
          "text": "Ka ‘oku ‘i ai mo ha me‘a ‘oku mou fai totonu ai, ko ho‘omou fehi‘a he ngaahi me‘a ‘oku fai ‘e he kau Nikolaitaní, ‘a ia ‘oku ou fehi‘a ai mo au."
        },
        {
          "number": "7",
          "text": "‘Oku mou lau ko e kakai telinga ongo kimoutolu, pea mou fakafanongo ki he me‘a ‘oku tala ‘e he Laumālié ki he ngaahi siasí. He ko kinautolu kotoa pē ‘e ikuná, te u faka‘atā ke nau kai he fua e fu‘u ‘akau ‘o e mo‘uí ‘oku tu‘u ‘i he loto Ngoue ‘a e ‘Otuá.”"
        },
        {
          "number": "8",
          "text": "Ko e tohi eni te ke fai ki he ‘āngelo ‘o e Siasi ‘i Símaná:"
        },
        {
          "number": "9",
          "text": "‘Oku ou ‘ilo‘i ‘a e lahi ho‘omou faingata‘a‘iá, pea mo ho‘omou masivá. Ka ‘oku mou koloa‘ia."
        },
        {
          "number": "10",
          "text": "‘Oua ‘e hoha‘a ki he ngaahi me‘a te mou faingata‘a‘ia aí. ‘E fakahū pilīsone ha ni‘ihi ‘iate kimoutolu ‘e he tēvoló, pea ‘e ‘ahi‘ahi‘i ai kimoutolu mo fakamamahi‘i ‘o fe‘unga mo ha ‘aho ‘e hongofulu. Pea kapau te mou tu‘u ma‘u ‘o a‘u ki he mate, pea te u fakapale‘i‘aki kimoutolu ha mo‘ui lāngilangi‘ia."
        },
        {
          "number": "11",
          "text": "Ko ena ‘oku mou lau kimoutolu ko e kakai telinga ongo, pea mou fakafanongo ā ki he me‘a ‘oku tala ‘e he Laumālié ki he ngaahi siasí. Ko kinautolu kotoa pē ‘e ikuná, he‘ikai ke lave ki ai e mate ‘angauá.”"
        },
        {
          "number": "12",
          "text": "Ko e tohi eni te ke fai ki he ‘āngelo ‘o e Siasi ‘i Peakamosí:"
        },
        {
          "number": "13",
          "text": "‘Oku ou ‘ilo‘i ho‘omou nofo he kolo ‘oku taloni ai ‘a Sētané. Ka kuo mou mateaki‘i hoku hingoá, pea na’e ‘ikai ke mou lī‘aki ho‘omou tui kiate aú, ‘i hono fakapoongi ko ē ‘e Sētane ‘eku tamaio‘eiki falala‘anga ko ‘Anitipasá."
        },
        {
          "number": "14",
          "text": "Ka ‘oku ‘i ai ha ngaahi me‘a ‘oku ou ta‘e fiemālie ai ‘iate kimoutolu! Kuo muimui e ni‘ihi ‘iate kimoutolu he fakahinohino ‘a Pēlamí. Ko Pēlami foki na‘á ne fekau ‘a Pēlaki ‘i ono‘aho ke ako‘i e kakai ‘Isilelí ke nau kai e me‘atokoni kuo ‘osi fai-‘aki e ngaahi feilaulau ki he ngaahi tamapua, mo mo‘ui fe‘auaki."
        },
        {
          "number": "15",
          "text": "Pea ‘oku ‘i ai foki mo e ni‘ihi ‘iate kimoutolu kuo muimui he fakahinohino ‘a e kau Nikolaitaní."
        },
        {
          "number": "16",
          "text": "Mou fei mo tafoki mai. He ka ‘ikai, pea te u ‘alu atu ‘o tau mo e kakai ko ená. Pea ‘e tutu‘u kinautolu ‘aki e heletā ‘oku ‘alu atu mei hoku ngutú."
        },
        {
          "number": "17",
          "text": "Ko ena ‘oku mou lau kimoutolu ko e kakai telinga ongo, pea mou fakafanongo ā ki he me‘a ‘oku tala ‘e he Laumālié ki he ngaahi siasí. Ko kinautolu kotoa pē ‘e ikuná, te u ‘oange hanau ‘inasi he me‘atokoni fufuú. Pea te u toe ‘oange kiate kinautolu taki taha mo ha fo‘i maka hinehina kuo tohi ai ha hingoa fo‘ou. Pea he‘ikai ke ‘ilo ‘e ha taha ‘a e hingoá, ngata pē he toko taha ‘oku ‘oange ki ai ‘a e fo‘i maká.”"
        },
        {
          "number": "18",
          "text": "Pea ko e tohi eni te ke fai ki he ‘āngelo ‘o e siasi ‘i Taiatailá:"
        },
        {
          "number": "19",
          "text": "‘Oku ou ‘ilo kānokano kimoutolu, ‘a ho‘omou ‘ofá, mo ho‘omou tuí, mo ho‘omou fai fatongiá, pea mo ho‘omou fa‘a kātakí. ‘Oku ou ‘ilo ‘e au e mahulu atu ‘a e ngāue ‘oku mou lolotonga faí ‘i ho‘omou ngāue ko ē he kamata‘angá."
        },
        {
          "number": "20",
          "text": "Ka ‘oku ‘i ai pē e me‘a ‘oku ou ta‘e fiemālie ai ‘iate kimoutolu koe‘uhí ko e fefine ko ena ko Sisipeli. ‘Okú ne tala ko ha palōfita ia, pea ‘oku mou tali pē ke ne ako‘i mo takihala‘i ‘eku kau tamaio‘eikí ke nau fe‘auaki mo ma‘u e me‘akai kuo fai‘aki e feilaulau ki he ngaahi tamapuá."
        },
        {
          "number": "21",
          "text": "Na‘á ku ‘osi tuku ange hono faingamālie ke afe mei he‘ene ngaahi angahalá, ka na‘e ‘ikai ke ne loto ke tuku ‘ene fai fakalieliá."
        },
        {
          "number": "22",
          "text": "Te u taa‘i ‘a Sisipeli. Pea ko kinautolu kotoa pē ‘oku nau kaungāfai fakalielia mo iá, te u tautea kinautolu ‘o kapau he‘ikai ke tuku."
        },
        {
          "number": "23",
          "text": "Pea te u tāmate‘i ai pē mo e kakai ‘oku nau muimui kiate iá, pea ‘e toki mahino ai ki he ngaahi siasí tā ‘oku ou ‘ilo‘i e fakakaukau mo e loto ‘o e toko taha kotoa pē. Te u ‘oatu ‘e au homou taki taha tuha."
        },
        {
          "number": "24",
          "text": "Ka ‘oku ‘ikai ke muimui ‘a e ni‘ihi ‘iate kimoutolu ‘i Taiātailá na kia Sisipeli. ‘Oku mou mātu‘aki sola kimoutolu ki he ngaahi me‘a ‘oku ui ‘e he fa‘ahinga ‘oku muimui ki aí ko e ‘ngaahi fakapulipuli loloto ‘a Sētane,’ pea he‘ikai ai te u toe fakakavenga‘i kimoutolu ‘aki ha toe fekau kehe."
        },
        {
          "number": "25",
          "text": "Ka mou piki ki he ngaahi fakahinohino kuo ‘oatú kae ‘oua ke u a‘u atu."
        },
        {
          "number": "26",
          "text": "Pea ko kinautolu kotoa pē ‘e ikuna mo talangofua kiate au ‘o a‘u ki he ngata‘angá, te u ‘oange kiate kinautolu ‘a e mafai ke pule ki he ngaahi pule‘angá."
        },
        {
          "number": "27",
          "text": "Te u ‘oange mo‘onautolu tāutaha ‘a e mafai pē ko ia kuo foaki mai mo‘oku ‘e he‘eku Tamaí. Pea te nau pule‘i e ngaahi pule‘angá ‘aki ha tokotoko ukamea mo laiki e tukui kakai ko iá ‘o hangē tofu pē ko ha ngaahi kulo ‘umea kinautolu."
        },
        {
          "number": "28",
          "text": "Te u toe ‘oange mo‘onautolu e fetu‘u ‘ahó."
        },
        {
          "number": "29",
          "text": "Ko ena ‘oku mou lau kimoutolu ko e kakai telinga ongo, pea mou fakafanongo ā ki he me‘a ‘oku lea‘aki atu ‘e he Laumālié ki he ngaahi siasí.”"
        }
      ],
      "3": [
        {
          "number": "1",
          "text": "Ko e me‘a eni te ke tohi ki he ‘āngelo ‘o e siasi ‘i Sātisí:"
        },
        {
          "number": "2",
          "text": "Fei mo ‘ā. ‘Oku toe si‘i homou iví, ‘io kuo mei ‘osi. Mou feinga ke mou kaukaua. ‘Oku ou fakatokanga‘i ‘oku ‘ikai ke mou talangofua kakato ki he ‘Otuá."
        },
        {
          "number": "3",
          "text": "Vakai na‘a ngalo ‘iate kimoutolu‘a e fakahinohino na‘e fai atu‘o mou fanongo lelei ki ai. Piki ki ai, pea afe mei ho‘omou ngaahi angahalá. Kapau he‘ikai ke mou ‘ā leva, pea te mou toki ‘ohovale kimoutolu kuó u a‘u atu, hangē ha kaiha‘á, ‘i ha houa ‘oku ‘ikai te mou ‘amanaki ki ai,"
        },
        {
          "number": "4",
          "text": "‘Oku ‘i ai e ni‘ihi ‘iate kimoutolu ‘i Sātisí na kuo te‘eki ai ke ‘uli‘i homou valá he likoliko ‘o e angahalá. Te tau ‘a‘eva teunga hina mo au, he ‘oku taau ho‘omou mo‘uí."
        },
        {
          "number": "5",
          "text": "Pea ko kinautolu kotoa pē ‘e ikuná, ‘e teunga hina. He‘ikai tāmate‘i honau hingoá he tohi ‘o e mo‘uí. Pea te u fakahā ki he‘eku Tamaí mo ‘ene kau ‘āngeló ko ‘eku kau ako kinautolu."
        },
        {
          "number": "6",
          "text": "Ko ena ‘oku mou lau kimoutolu ko e kakai telinga ongo, pea mou fakafanongo ā ki he me‘a ‘oku lea‘aki atu ‘e he Laumālié ki he ngaahi siasí.”"
        },
        {
          "number": "7",
          "text": "Ko e me‘a eni te ke tohi ki he ‘āngelo ‘o e siasi ‘i Filatelifiá:"
        },
        {
          "number": "8",
          "text": "‘Oku ou ‘ilo‘i ho‘omou me‘a kotoa pē kuo faí. Pea kuo u fakaava atu ‘a e matapā ‘a ia he‘ikai toe lava ‘e ha taha ‘o tāpuni‘i. Na‘e ikai foki ke kaukaua fēfē ho‘omou mo‘uí, ka na‘a mou talangofua ki he‘eku fekau na‘e fai atú, pea na‘e ‘ikai ke mou faka‘ikai‘i ko ‘eku kau ako kimoutolu."
        },
        {
          "number": "9",
          "text": "Te mou ‘ilo eni ‘i he me‘a te u fai ki he kakai ko ena ‘oku kau ki he fa‘ahi ‘a Sētané. ‘Oku nau tala ko e kakai kinautolu ‘a e ‘Otuá, ka ko e loi ia. Te u ‘ai ke nau ha‘u ‘o tō tū‘ulutui atu ki homou va‘é. Pea te nau ‘ilo ko hoku ngaahi ‘ofa‘anga kimoutolu."
        },
        {
          "number": "10",
          "text": "Te u malu‘i kimoutolu mei he ‘ahi‘ahi lahi kuo pau ke hoko mai ki he kakai kotoa pē ‘o māmani, he na‘a mou talangofua ki he‘eku fekaú ‘o kātaki‘i e ngaahi faingata‘á."
        },
        {
          "number": "11",
          "text": "Mou pukepuke ‘a e me‘a kuo mou ma‘ú, pea he‘ikai ke to‘o ‘e ha taha ‘a e pale ‘e fakapale‘i‘aki kimoutolú. He ‘e vave pē ha‘aku toe a‘u atu."
        },
        {
          "number": "12",
          "text": "Ko kinautolu kotoa pē ‘e ikuná, te u fokotu‘u taki taha ko ha fu‘u pou ‘i he fale ‘o hoku ‘Otuá, pea te nau nofo ai pē ‘o ta‘e ngata. Te u tohi ‘i he fu‘u pou taki taha ‘a e hingoa ‘o hoku ‘Otuá, pea mo e hingoa ‘o hono koló. Ko Selusalema fo‘ou foki ‘e ‘ohifo mei langi ‘e hoku ‘Otuá. Pea te u toe tohi foki he ‘ū pou ko iá mo e hingoa fo‘ou ‘o‘okú."
        },
        {
          "number": "13",
          "text": "Ko ena ‘oku mou lau kimoutolu ko e kakai telinga ongo, pea mou fakafanongo ā ki he me‘a ‘oku lea‘aki atu ‘e he Laumālié ki he ngaahi siasí.”"
        },
        {
          "number": "14",
          "text": "Ko e me‘a eni te ke tohi ki he ‘āngelo ‘o e siasi ‘i Leotisiá:"
        },
        {
          "number": "15",
          "text": "‘Oku ou ‘ilo e me‘a kotoa pē kuo mou faí. ‘Oku ‘ikai ke mou momoko, pea ‘oku ‘ikai ke mou vela. ‘Oku ou faka‘amu ange ‘e au na‘a mou momoko pe vela."
        },
        {
          "number": "16",
          "text": "Ka koe‘uhí ko ho‘omou māmāfana peé, ‘o ‘ikai momoko, pea ‘ikai vela, ko ia ai te u pu‘aki kimoutolu."
        },
        {
          "number": "17",
          "text": "‘Oku mou tala tokua ko e kakai tu‘umālie mo lavame‘a kimoutolu, pea ‘oku lato ho‘omou fie ma‘u kotoa pē. Ka ‘oku ‘ikai ke mou teitei lave‘iloa homou tu‘utāmaki. He ko e kakai kimoutolu ‘oku faka‘ofa, masiva, kui mo tēlefua."
        },
        {
          "number": "18",
          "text": "Fakatau koula meiate au, he ko e koula ‘a‘akú kuo sivi he afí, pea te mou tu‘umālie mo‘oni ai. Fakatau vala hina meiate au. Pea mou vala ia ke ‘ufi‘ufi‘i‘aki homou tēlefuá na. Pea fakatau meiate au mo ha tulu‘i ki homou matá, ka mou lava ‘o sio."
        },
        {
          "number": "19",
          "text": "Mou afe fakamātoato mei he angahalá. He ‘oku ou fakatonutonu mo tautea ‘a kinautolu ‘oku ou ‘ofa aí."
        },
        {
          "number": "20",
          "text": "Fanongo mai! Ko au eni ‘oku ou tu‘u ‘o tukituki atu ‘i homou matapaá. Kapau te mou fanongo ki hoku le‘ó, pea fakaava ‘a e matapaá, pea te u hū atu pea te tau keinanga fakataha."
        },
        {
          "number": "21",
          "text": "Ko kinautolu kotoa pē ‘e ikuná, kuo pau ke tau nofo fakataha mo au ‘i hoku taloní, ‘o hange pē ko ‘eku nofo fakataha mo e Tamaí ‘i hono taloní koe‘uhí ko ‘eku ikuna ‘a‘akú."
        },
        {
          "number": "22",
          "text": "Ko ena ‘oku mou lau kimoutolu ko e kakai telinga ongo, pea mou fakafanongo ā ki he me‘a ‘oku lea‘aki atu ‘e he Laumālié ki he ngaahi siasí.”"
        }
      ],
      "4": [
        {
          "number": "1",
          "text": "Pea hili ia, peá u toe vakai atu, tā ko ha matapā kuo fakaava mai mei langi. Pea toe ongo mai e le‘o na‘á ku tomu‘a fanongo ki aí ‘oku tatangi ‘o hangē ha talupité, “Ha‘u ki ‘olungá ni. Pea te u fakahā kiate koe ‘a e ngaahi me‘a kuo pau ke hoko maí.”"
        },
        {
          "number": "2",
          "text": "Na‘e fakafokifā pē kuo fā‘ofale e Laumālié ‘iate au, peá u sio ki ha taloni ‘oku tu‘u ‘i loto langi pea ‘oku nofo ai e toko taha."
        },
        {
          "number": "3",
          "text": "Na‘e fetapaki ‘a e toko taha ko iá, ‘o hangē ko e maka mahu‘inga ko e siasipaá mo e kanelianó. Pea tu‘u e taloní ‘i ha loto ‘umata na‘e hangē hono lanú ko e ‘emalatá."
        },
        {
          "number": "4",
          "text": "Na‘e tu‘u e taloní ‘i loto mālie ‘i ha ngaahi taloni kehe ‘e uofulu mā fā. Pea kuo nofo ai ha kau mātu‘a ‘e toko uofulu mā fā ‘oku teunga hina pea kalauni koula."
        },
        {
          "number": "5",
          "text": "Pea tapa mai mei he taloni na‘e tu‘u ‘i loto mālié ‘a e ‘uhila pea pā mo e mana, pea ulo ‘i mu‘a he taloní ‘a e ngaahi maama ‘e fitu, ‘a ia ko e laumālie ‘e fitu ia ‘o e ‘Otuá."
        },
        {
          "number": "6",
          "text": "Pea na‘e tu‘u ‘i mu‘a he taloní mo ha me‘a na‘e hangē ha tahi sio‘atá. Na‘e tasilo ‘o hangē ko e kilisitalá."
        },
        {
          "number": "7",
          "text": "Na‘e hangē ha laioné ‘a e ‘uluakí, pea hangē ha pulú ‘a hono uá. Ko hono tolú, na‘e fofonga‘i tangata, pea ko hono faá leva, na‘e hangē ha ‘īkale ‘oku puná."
        },
        {
          "number": "8",
          "text": "Na‘e taki kapakau ‘e ono ‘a e me‘a mo‘ui ‘e faá, pea mata ‘atā pē honau sinó. Pea ko e ‘aho mo e pō ‘enau kalanga,"
        },
        {
          "number": "9",
          "text": "Na‘e fai ‘e he me‘a mo‘ui ‘e faá ‘enau vīkiviki‘i mo fakalāngilangi‘i mo fakamālō‘ia ‘a e toko taha ‘oku ‘afio he taloní, ‘a ia ‘e mo‘ui ‘o tuputupu‘á."
        },
        {
          "number": "10",
          "text": "Pea lolotonga iá na‘e tō tū‘ulutui ‘a e kau mātu‘a ‘e toko uofulu mā faá ‘i mu‘a ‘iate ia ‘oku ‘afio he taloní, pea nau hu‘i atu honau ngaahi kalauní ki he ve‘e taloní mo nau kalanga,"
        },
        {
          "number": "11",
          "text": "“‘E homau ‘Eiki mo homau ‘Otua,"
        }
      ],
      "5": [
        {
          "number": "1",
          "text": "Na‘á ku sio ki he toko taha ‘oku ‘afio he taloní ‘okú ne puke ‘i hono to‘omata‘ú ha takainga tohi kuo fakatou tohi ‘i loto mo tu‘a. Pea kuo sila‘i‘aki ha sila ‘e fitu."
        },
        {
          "number": "2",
          "text": "Peá u sio ki ha ‘āngelo kaukaua ‘okú ne kalanga le‘o-lahi, “Ko hai ha taha ‘oku taau ke ne folahi e takainga tohí pea vete hono ngaahi silá?”"
        },
        {
          "number": "3",
          "text": "Ka na‘e ‘ikai ha taha ‘i langi, pe ‘i māmani, pe ‘i lolofonua te ne lava ‘o folahi e takainga tohí ‘o lau."
        },
        {
          "number": "4",
          "text": "Peá u tangi lahi ‘aupito, koe‘uhí ko e ‘ikai ha taha ‘e taau ke ne folahi e takainga tohí ‘o sio ki loto."
        },
        {
          "number": "5",
          "text": "Pea toki pehē mai kiate au ‘e he tokotaha he kau mātu‘á, “Tuku ā ho‘o tangí. Sio atu. Ko e toko taha ko ena ‘oku fakatou ui ko e ‘Laione ‘o e Matakali Siutá’ mo e ‘Hako ‘o Tēvitá,’ kuó ne ikuna. Pea ko ia ia te ne folahi e takainga tohí pea vete mo hono ngaahi sila ‘e fitú.”"
        },
        {
          "number": "6",
          "text": "Peá u toe sio atu tā ko ha Lami ‘oku tu‘u ‘i loto-mālie he taloní, pea kuo ha‘ofia ia ‘e he me‘a mo‘ui ‘e faá mo e kau mātu‘á. Ko e Lamí, hangē na‘e ‘osi tāmate‘í ka ‘oku mo‘ui pē ia. Na‘e ‘i ai hono me‘atui ‘e fitu mo e mata ‘e fitu. Ko e laumālie ‘e fitu ia ‘o e ‘Otuá, ‘a ia kuo fekau ke ‘alu atu ki he tapa kotoa pē ‘o māmani."
        },
        {
          "number": "7",
          "text": "Pea tu‘u atu ‘a e Lamí ‘o to‘o mai ‘a e takainga tohí mei he nima to‘omata‘u ‘o e toko taha na‘e ‘afio he taloní."
        },
        {
          "number": "8",
          "text": "Pea ko ‘ene to‘o pē ‘a e takainga tohí kuo tō tū‘ulutui kiate ia ‘a e ngaahi me‘a mo‘ui ‘e faá pea mo e kau mātu‘a ‘e toko uofulu mā faá. Na‘a nau taki taha ‘a e ha‘ape mo e ipu koula kuo fonu ‘inisēnisi, ‘a ia ko e ngaahi lotu ia e kakai ‘a e ‘Otuá."
        },
        {
          "number": "9",
          "text": "Pea nau hua leva ‘a e hiva fo‘ou ko eni,"
        },
        {
          "number": "10",
          "text": "Na‘á ke fakahoko kinautolu"
        },
        {
          "number": "11",
          "text": "Pea lolotonga ‘eku sio atú, na‘e ongo mai ‘a e le‘o ‘o ha kau ‘āngelo tokolahi ‘oku nau haha‘o takai he taloní, pea mo e le‘o ‘o e tu‘unga me‘a mo‘uí mo e kau mātu‘á. Na‘e laui miliona honau tokolahí,"
        },
        {
          "number": "12",
          "text": "pea nau kalanga le‘o-lahi,"
        },
        {
          "number": "13",
          "text": "Peá u toe fanongo atu kuo hanga ‘e he me‘a mo‘ui kotoa pē ‘i langi, mo māmani, mo lolofonua, mo tahi, ‘o hiki ‘enau fakafeta‘i ko eni:"
        },
        {
          "number": "14",
          "text": "Pea tali mai ‘e he me‘a mo‘ui ‘e faá, “‘Ēmeni,” kae tū‘ulutui ai pē ‘a e kau mātu‘a ‘e toko uofulu mā faá ‘o lotu kiate ia."
        }
      ],
      "6": [
        {
          "number": "1",
          "text": "Pea lolotonga ‘eku sio atu ki he Lamí ‘okú ne to‘o ‘a e ‘uluaki sila ‘i he ngaahi sila ‘e fitú, na‘á ku fanongo ki he toko taha he me‘a mo‘ui ‘e faá ‘oku kalanga le‘o-lahi ‘o hangē ko e ‘u‘ulu ‘a e maná, ‘o ne pehē mai, “Ha‘u!”"
        },
        {
          "number": "2",
          "text": "Pea ‘asi mai leva ha hoosi tea. Na‘e to‘o kaufana ‘a e toko taha na‘e heka aí, pea na‘e ‘oange hono kalauni. Kuo ‘osi lava ‘ene ngaahi ikuna, peá ne toe ‘alu atu ke ikuna."
        },
        {
          "number": "3",
          "text": "Pea to‘o ‘e he Lamí ‘a e sila hono uá, peá u fanongo ki he pehē mai ‘e he me‘a mo‘ui hono uá, “Ha‘u!”"
        },
        {
          "number": "4",
          "text": "Pea toe tu‘u mai mo ha hoosi lanu kulokula momoho. Pea ko e toko taha na‘e heka he hoosi ko iá, na‘e ‘oange mo‘ona ‘a e mafai ke fakangata ‘a e melino ‘a māmaní kae fetāmate‘aki ‘a e kakaí. Pea na‘e ‘oange kiate ia ha fu‘u heletā."
        },
        {
          "number": "5",
          "text": "Pea to‘o ‘e he Lamí ‘a e sila hono tolú, peá u fanongo atu ‘oku pehē mai ‘e he me‘a mo‘ui hono tolú, “Ha‘u!” Pea ‘asi mai ha hoosi ‘uli‘uli ‘oku heka mai ai e toko taha ‘okú ne to‘o ha me‘a fua mamafa."
        },
        {
          "number": "6",
          "text": "Peá u fanongo atu ‘oku hangē ‘oku ongo mai mei he me‘a mo‘ui ‘e faá ha le‘o ‘oku pehē mai, “Ko e kilo uité ‘e fe‘unga hono mahu‘ingá mo ho‘o ngāue totongi ‘aho kakato. Pea pehē pē mo e kilo pa‘ale ‘e tolú, ‘e fe‘unga hono mahu‘ingá mo ho‘o ngāue totongi ‘aho kakato. Pea vakai na‘a mou maumau‘i e lolo ‘ōlivé mo e uain.”"
        },
        {
          "number": "7",
          "text": "Pea to‘o ‘e he Lamí ‘a e sila hono faá, peá u fanongo atu ki he le‘o ‘o e me‘a mo‘ui hono faá ‘oku pehē mai, “Ha‘u!”"
        },
        {
          "number": "8",
          "text": "Pea ‘asi mai ai ha hoosi tea. Pea ko e hingoa ‘o e toko taha na‘e heka aí ko Mate, pea na‘e muimui mai ai ‘a e Pule‘anga ‘o Maté. Na‘e tuku ange ke nau pule ki he vahe fā ‘e taha ‘o māmani, pea fakangofua ke nau tāmate‘i hono kakaí ‘aki e heletā, mo e honge, mo e mahaki faka‘auha, mo e fanga manu fekai."
        },
        {
          "number": "9",
          "text": "Pea to‘o ‘e he Lamí ‘a e sila hono nimá, peá u sio atu ki he lalo ‘ōlitá ‘oku fonu ai e ngaahi laumālie ‘o e kakai kuo fakapoongi koe‘uhi ko ‘enau mo‘ui‘aki e Folofola ‘a e ‘Otuá mo fakahaa‘i ‘enau tuí."
        },
        {
          "number": "10",
          "text": "Pea nau kalanga, “‘Eiki, ko e toko taha mā‘oni‘oni mo falala‘anga koe. Te ke fakamāu‘i ‘afē nai mo tautea ‘a e kakai na‘a nau tāmate‘i kimautolu ‘i māmaní?”"
        },
        {
          "number": "11",
          "text": "Na‘e ‘oange leva ha teunga hina ‘o kinautolu kotoa na‘e tāmate‘í, pea fekau ke nau ki‘i tali si‘i atu pē, kae ‘oua ke kakato ‘a e tokolahi ‘o honau kaungāngāue mo kaungāfononga na‘e pau ke tāmate‘í."
        },
        {
          "number": "12",
          "text": "Peá u sio atu ‘oku to‘o ‘e he Lamí ‘a e sila hono onó, pea na‘e hoko leva ha fu‘u mofuike. Pea fakapo‘uli tu‘u e la‘aá, ‘o hangē kuo ‘ai tauanga‘á, pea totototo e māhiná."
        },
        {
          "number": "13",
          "text": "Pea ngangana mo e fetu‘ú mei he vavaá, ‘o hangē ha fu‘u fiki kaulo‘a kuo fepālekina ‘i ha matangí."
        },
        {
          "number": "14",
          "text": "Pea takatakai ‘a e langí ‘o puli ‘o hangē ko hono takai ha takainga tohí, pea mata‘aki e ngaahi mo‘ungá mo e ‘otu motú mei honau ngaahi tu‘u‘angá."
        },
        {
          "number": "15",
          "text": "Ko e ngaahi tu‘i ‘o māmaní, mo hono kakai ‘iloá, mo e kau ‘eikitaú, na‘a nau toi he ngaahi ‘ana mo e maka he mo‘ungá, ko ‘enau toi fakataha mo e kakai tu‘umālié, mo e kau ma‘u mafaí, mo e kau pōpulá, mo e kau tau‘atāiná."
        },
        {
          "number": "16",
          "text": "Pea nau toki tautapa ki he mo‘ungá mo e maká, “Holo mai ‘o fufū kimautolu mei he fofonga ‘o e toko taha ‘oku ‘afio he taloní pea mo e houhau ‘o e Lamí."
        },
        {
          "number": "17",
          "text": "He kuo hoko mai ‘a e ‘aho fakalilifu ‘o ‘ena houhau na‘e tala mai mei mu‘á. Pea ko hai te ne fa‘a matu‘uaki hono ha‘aha‘á?”"
        }
      ],
      "7": [
        {
          "number": "1-2",
          "text": "Na‘e toki hā mai ha kau ‘āngelo ‘e toko fā ‘oku nau taki taha tu‘u ‘i hono tuliki ‘i he ngaahi tuliki ‘e fā ‘o māmaní. Pea hanga ‘e he kau ‘āngeló ‘o ta‘ofi tu‘u e matangi ‘e fā ‘o māmaní ke ‘oua na‘a angi ki he fonuá, pe ko e tahí, pe ko ha fu‘u ‘akau. Ko e kau ‘āngelo ‘e toko fā ko iá, na‘e ‘osi fakamafai‘i ke nau maumau‘i e fonuá mo e tahí. Pea na‘e toe hā mai mo ha ‘āngelo kehe na‘e ‘alu hake mei he hopo‘anga ‘o e la‘aá ‘i he hahaké, pea kuó ne mateuteu ke paaki e faka‘ilonga ‘o e ‘Otua mo‘uí ‘i he kakaí. Peá ne kaila ki he kau ‘āngelo ‘e toko faá,"
        },
        {
          "number": "3",
          "text": "“Vakai na‘a mou maumau‘i e fonuá, pe ko e tahí, pe ko ha fu‘u ‘akau. Mou tatali pē kae‘oua kuó u paaki ha faka‘ilonga he la‘e ‘o e kau sevāniti ‘a hotau ‘Otuá.”"
        },
        {
          "number": "4",
          "text": "Peá u toki fanongo ‘oku lau e tokolahi ‘o e kakai kuo faka‘ilonga‘i honau la‘é, tā ko e toko 144,000 mei he ngaahi matakali kotoa ‘o ‘Isilelí:"
        },
        {
          "number": "5",
          "text": "Ko e toko 12,000 mei he matakali Siutá,"
        },
        {
          "number": "6",
          "text": "ko e toko 12,000 mei he matakali ‘Āselí,"
        },
        {
          "number": "7",
          "text": "ko e toko 12,000 mei he matakali Simioné,"
        },
        {
          "number": "8",
          "text": "ko e toko 12,000 mei he matakali Sepuloní,"
        },
        {
          "number": "9",
          "text": "Pea hili iá na‘á ku sio ki ha fu’u kakai na‘e ta‘e ma fa‘a laua hono tokolahí. Ko e kakai mei he matakali kotoa, mo e ha‘a kotoa, mo e fonua kotoa, mo e lea kotoa, ‘oku nau tutu‘u ‘o hanga ki he taloní mo e Lamí. Kuo nau teunga hina kotoa mo to‘o taki taha ha va‘a paame, mo kaila,"
        },
        {
          "number": "10",
          "text": "“Ko e ‘Eiki ko homau ‘Otuá"
        },
        {
          "number": "11",
          "text": "Ko e kau ‘āngelo na‘e haha‘o takai he taloní, na‘a nau tō tū‘ulutui ‘o punou ki he kelekelé ‘i mu‘a ‘i he taloní. Pea tū‘ulutui fakataha mo kinautolu mo e kau mātu‘á mo e me‘a mo‘ui ‘e faá, ‘o nau fakahīkihiki‘i kotoa ‘a e ‘Otuá, ‘o pehē,"
        },
        {
          "number": "12",
          "text": "“‘Ēmeni! Ko hotau ‘Otuá,"
        },
        {
          "number": "13",
          "text": "Pea fehu‘i mai kiate au e tangata‘eiki ‘e taha, “‘Oku ke ‘ilo nai ‘a e kakai teunga hina ko ení? ‘Oku ke ‘ilo nai honau tupu‘angá?”"
        },
        {
          "number": "14",
          "text": "Peá u tali atu, “Tangata‘eiki, ‘okú ke mea‘i pē ‘e koe.”"
        },
        {
          "number": "15",
          "text": "Pea nau tutu‘u ai ‘i mu‘a he taloni ‘o e ‘Otuá"
        },
        {
          "number": "16",
          "text": "‘E ‘ikai te nau toe fiekaia"
        },
        {
          "number": "17",
          "text": "Ko e Lami ‘i loto taloní,"
        }
      ],
      "8": [
        {
          "number": "1",
          "text": "Na‘e fakaava ‘e he Lamí ‘a e sila hono fitú, pea fakalongolongo ai ‘a e langí ‘o haafe houa nai."
        },
        {
          "number": "2",
          "text": "Peá u sio atu ‘oku ‘oange ha talupite takitaha ki he kau ‘āngelo ‘e toko fitu ‘oku tu‘u ‘o hanga ki he ‘afio‘anga ‘o e ‘Otuá."
        },
        {
          "number": "3",
          "text": "Pea ha‘u e ‘āngelo kehe mo ha ‘ai‘anga ‘inisēnisi koula ‘o tu‘u he ve‘e ‘ōlitá. Pea na‘e ‘oange ki ai ha ‘inisēnisi lahi ke ne hapai fakataha mo e ngaahi hū ‘a e kakai lotu mo‘oní ‘i he ‘ōlita koula na‘e hanga ki he taloní."
        },
        {
          "number": "4",
          "text": "Pea ‘alu hake ‘a e kohu ‘o e ‘inisēnisí fakataha mo e ngaahi hū ‘a e kakai lotu mo‘oní mei he nima ‘o e ‘āngelo na‘e tu‘u ‘o hanga ki he ‘Otuá."
        },
        {
          "number": "5",
          "text": "Pea hili iá, pea tata ‘e he ‘āngeló ha malala‘i afi mei he ‘ōlitá ki he ‘ai‘anga-‘inisēnisí, peá ne toki hua‘i hifo ia ki māmani. Pea pā ‘a e maná, pea tapa ‘a e ‘uhilá, pea ngalulu ‘a māmani."
        },
        {
          "number": "6",
          "text": "Na‘e teuteu leva ‘a e kau ‘āngelo ‘e toko fitú ke ifi ‘enau ngaahi talupité."
        },
        {
          "number": "7",
          "text": "Pea ko ‘ene ifi pē ‘e he ‘uluaki ‘āngeló ‘ene talupité, kuo tō ki māmani ha ‘uha maka mo e afi na‘e fiofio toto. Na‘e vela ai e vahe tolu ‘e taha ‘o māmani, mo e vahe tolu ‘e taha ‘o e vaotaá, pea mo e vahe tolu ‘e taha ‘o e mohukú."
        },
        {
          "number": "8",
          "text": "Pea ko ‘ene ifi pē ‘e he ‘āngelo hono uá ‘ene talupité, kuo fakapuna ki tahi ha me‘a na‘e hangē ha fu‘u mo‘unga velá. Pea liliu ai e vahe tolu ‘e taha ‘o e tahí ‘o toto,"
        },
        {
          "number": "9",
          "text": "pea mate mo e vahe tolu ‘e taha ‘o e ngaahi me‘a mo‘ui ‘i tahí, pea ‘auha ai foki mo e vahe tolu ‘e taha ‘o e ngaahi vaka ‘i māmaní."
        },
        {
          "number": "10",
          "text": "Pea ko ‘ene ifi pē ‘e he ‘āngelo hono tolú ‘ene talupité, kuo tō hifo ha fu‘u fo‘i fetu‘u mei langi. Na‘e hangē ia ko ha fu‘u afi kakahá, pea na‘e tō ia ki he vahe tolu ‘e taha ‘o e ngaahi vaitafe mo e ngaahi matavai ‘i māmaní."
        },
        {
          "number": "11",
          "text": "Ko e hingoa ‘o e fo‘i fetu‘ú ko Kona, pea na‘e kona ai ‘a e vahe tolu ‘e taha ‘o e vai ‘i māmaní. Pea mate ‘a e kakai tokolahi koe‘uhí ko e fu‘u kona e vaí."
        },
        {
          "number": "12",
          "text": "Pea ko ‘ene ifi pē ‘e he ‘āngelo hono faá ‘ene talupité, kuo taa‘i e vahe tolu ‘e taha ‘o e la‘aá, mo e vahe tolu ‘e taha ‘o e māhiná, mo e vahe tolu ‘e taha ‘o e ngaahi fetu‘ú. Na‘e mole ai ‘a e vahe tolu ‘e taha ‘o honau māmá. Pea fakapo‘uli leva ‘a e vahe tolu ‘e taha ‘o e ‘ahó, mo e vahe tolu ‘e taha ‘o e po‘ulí."
        },
        {
          "number": "13",
          "text": "Peá u toe sio atu mo fanongo tā ko ha ‘īkale ‘oku puna he ‘ataá mo kaila, “Mala‘ia! Mala‘ia! Mala‘ia ‘a e kakai kotoa ‘oku nofo ‘i māmaní. He ‘oku teu ifi ‘e he kau ‘āngelo ko eé ‘enau ngaahi talupité.”"
        }
      ],
      "9": [
        {
          "number": "1",
          "text": "Pea ko ‘ene ifi pē ‘e he ‘āngelo hono nimá ‘ene talupité, peá u sio atu ‘oku tō hifo ha fo‘i fetu‘u mei langi ki māmani. Na‘e ‘oange ki ai ‘a e kī ki he hifo‘anga ki he luo ta‘e-hano-takelé."
        },
        {
          "number": "2",
          "text": "Pea ko ‘ene fakaava pē e hifo‘angá kuo kohu hake, ‘o hange ha fu‘u ngoto‘umú. Na‘e fakapo‘uli ai ‘a e la‘aá mo e langí."
        },
        {
          "number": "3",
          "text": "Pea ‘oho mai ha fanga he‘e mei he ‘ahú ‘o ‘ufi‘ufi ‘a māmani. Pea na‘e ‘oange kiate kinautolu e fa‘ahinga mafai ‘oku ‘i he sikopió."
        },
        {
          "number": "4",
          "text": "Na‘e fekau e he‘é ke ‘oua te nau faka‘auha e mohuku ‘i māmaní, pe ko ha ‘akau lalahi pe iiki, kae tautea pē ‘a e kakai ‘oku ‘ikai ke hā ‘i honau la‘é ‘a e faka‘ilonga ‘o e ‘Otuá."
        },
        {
          "number": "5",
          "text": "Na‘e fakangofua e he‘é ke nau fakamamahi‘i e kakaí ‘o māhina ‘e nima, ka na‘e ‘ikai ke fakangofua ke nau tāmate‘i kinautolu. Ko e fakamamahi na‘a nau faí na‘e hangē ko e u‘u ‘a e sikopió."
        },
        {
          "number": "6",
          "text": "‘E faka‘amu ‘a e kakaí he ngaahi ‘aho ko iá ke mate, ka he‘ikai ke nau lava ‘o mate. Te nau fie mate, ka ‘e hola meiate kinautolu ‘a e maté."
        },
        {
          "number": "7",
          "text": "Ko e fanga he‘é, na‘e hangē ha fanga hoosi kuo teu ki he taú. Na‘e hangē ‘oku nau kalauni koulá, pea nau mata ‘o hangē ha tangatá."
        },
        {
          "number": "8",
          "text": "Ko honau lou‘ulú na‘e hangē ko e lou‘ulu ‘o ha fefiné, pea nau nifo ‘o hangē ha laioné."
        },
        {
          "number": "9",
          "text": "Na‘a nau kofu tau ukamea. Pea ngahaha honau kapakaú ‘o hangē ko ha kongakau sāliote ‘oku ‘oho atu ke taú."
        },
        {
          "number": "10",
          "text": "Na‘e hangē ha hiku‘i sikopió honau hikú ‘o me‘a huhu, pea na‘e lava ‘o lavea ai ha taha ‘o māhina ‘e nima."
        },
        {
          "number": "11",
          "text": "Ko honau tu‘í ‘a e ‘āngelo na‘e pule he fu‘u luó. Ko hono hingoá ko ‘Apatoni (ko Faka‘auha) ‘i he lea faka-Hepeluú, pe ko ‘Apolioni ‘i he lea faka-Kalisí."
        },
        {
          "number": "12",
          "text": "Na‘e pehē ‘a e hoko mai e ‘uluaki me‘a fakalilifú. Kae tatali si‘i pē, he ‘oku kei toe e me‘a fakalilifu ‘e ua."
        },
        {
          "number": "13",
          "text": "Pea ifi ‘e he ‘āngelo hono onó ‘ene talupité, peá u fanongo atu ‘oku ongo mai ha le‘o mei he ngaahi tuliki ‘e fā ‘o e ‘ōlita ‘oku tu‘u ‘i he ‘afio‘anga ‘o e ‘Otuá."
        },
        {
          "number": "14",
          "text": "Pea pehē mai ‘a e le‘ó ki he ‘āngelo hono onó, “Vete ange ‘a e kau ‘āngelo ‘e toko fā kuo ha‘i ‘i he ve‘e Vaitafe ‘Eufaletesí.”"
        },
        {
          "number": "15",
          "text": "Na‘e teu‘i ‘a e kau ‘āngelo ‘e toko fā ko iá ki he houá ni, mo e ‘ahó ni, mo e uiké ni, mo e māhiná ni, mo e ta‘ú ni. Pea ko honau tuku ange eni ke nau faka‘auha ha vahe tolu ‘e taha ‘o e kakai kotoa ‘i māmani."
        },
        {
          "number": "16",
          "text": "Na‘e mahino kiate au ‘i he‘eku fanongo atú ‘oku laka he toko uangeau miliona tupu ‘a e kau tau heka hoosi na‘e ‘i aí."
        },
        {
          "number": "17",
          "text": "Peá u sio au ‘i he‘eku vīsoné ‘oku nau teunga tau lanu-kulokula momoho, mo lanu-moana fakapōpō‘uli, mo lanu-engeenga. Na‘e ‘ulu‘i laione ‘enau fanga hōsí, pea ‘alu atu e afi mo e ‘ahu mo e sūlifa mei honau ngutú."
        },
        {
          "number": "18",
          "text": "Na‘e mate ‘a e vahe tolu ‘e taha ‘o e kakai ‘o māmaní ‘i he me‘a fakalilifu ko ia ‘e tolú, ‘a e afí mo e ‘ahú, mo e sūlifá."
        },
        {
          "number": "19",
          "text": "Ko e mālohi ‘o e fanga hōsí na‘e ‘i honau ngutú mo honau hikú. Pea ko honau hikú na‘e hangē ha ngata ‘oku u‘u kona mo fakatupu laveá."
        },
        {
          "number": "20",
          "text": "Ko e toenga ‘o e kakaí, ‘a ia ko e kakai na‘e ‘ikai ke mate he ngaahi faingata‘a fakalilifu ko ení, na‘e ‘ikai ke tuku ‘enau lotu ki he ngaahi me‘a na‘a nau ngaohí. Na‘e ‘ikai pē ke tuku ‘enau lotu ki he fanga tēvoló, kae hoko atu pē ‘enau ‘otua‘aki e ngaahi tamapua na‘a nau ngaohi‘aki e koula, mo e siliva, mo e polonise, mo e maka, pea mo e ‘akau. Na‘e ‘ikai ha taha he ngaahi tamapua ko iá ‘e lava ‘o sio, pe fanongo, pe ‘alu."
        },
        {
          "number": "21",
          "text": "Pea na‘e ‘ikai ha taha ia ‘e tuku ‘ene fakapoó, pe ko ‘ene fakalou‘akaú, pe ko ‘ene tō‘onga fakalieliá, pe ko ‘ene kaiha‘á."
        }
      ],
      "10": [
        {
          "number": "1",
          "text": "Peá u mamata ki ha ‘āngelo kaukaua ‘e taha ‘oku ‘alu hifo mei langi kuo kofu ‘aki ha konga ‘ao, pea hā mai ha ‘umata mei hono tumu‘akí. Na‘e hangē ko e la‘aá hono fofongá, pea hangē ha ongo pou afí hono ongo va‘é."
        },
        {
          "number": "2",
          "text": "Na‘á ne to‘oto‘o ha ki‘i takainga tohi kuo ‘osi fakaava, pea tu‘u hono va‘e to‘omata‘ú ‘i loto tahi, kae tu‘u hono va‘e to‘ohemá ‘i he funga fonuá."
        },
        {
          "number": "3",
          "text": "Na‘á ne kalanga ‘o hangē ko e ngungulu ‘a ha laioné, pea na‘e pā tu‘o fitu ‘a e maná."
        },
        {
          "number": "4",
          "text": "Pea ‘osi ‘a e maná, peá u kamata ke hiki tohi ‘ene leá. Kae ongo mai ha le‘o mei langi na‘e pehē, “Ko e ngaahi me‘a fakapulipuli ena. Vakai na‘á ke tohi.”"
        },
        {
          "number": "5",
          "text": "Pea ko e ‘āngelo na‘á ku sio ki ai ‘oku tu‘u ‘i tahi mo ‘utá, na‘á ne hiki hake hono nima to‘omata‘ú ki langi."
        },
        {
          "number": "6",
          "text": "Peá ne fai ‘ene tukupā ‘i he huafa ‘o e ‘Otua mo‘ui ‘oku tuputupu‘a peá ne fakatupu e langí, mo māmani, mo tahi, mo e me‘a mo‘ui kotoa pē. Peá ne toki pehē leva ‘e ia, “He‘ikai te ke toe fiu tali koe."
        },
        {
          "number": "7",
          "text": "Kuo fakahā ‘e he ‘Otuá ‘ene ngaahi fokotu‘utu‘u fakapulipulí ki he‘ene kau sevāniti ko e kau palōfitá. Pea ko ‘ene ifi pē ‘e he ‘āngelo hono fitú ‘ene talupité kuo fakahoko ia ‘e he ‘Otuá.”"
        },
        {
          "number": "8",
          "text": "Pea toe ongo mai ‘a e le‘o mei langi na‘e pehē mai, “‘Alu ‘o to‘o mai ‘a e takainga tohi kuo fakaavá mei he nima ‘o e ‘āngelo ‘oku tu‘u ‘i tahi mo ‘utá.”"
        },
        {
          "number": "9",
          "text": "Peá u ‘alu atu ‘o kole ki he ‘āngeló ‘a e ki‘i takainga tohí, pea pehē mai ‘e he ‘āngeló kiate au, “To‘o ‘a e takainga tohí ‘o kai. ‘E tamala ki ho keté, ka ‘e melie ia ki ho ngutú ‘o hangē ha huhu‘a‘i honé.”"
        },
        {
          "number": "10",
          "text": "Peá u to‘o ‘a e takainga tohí mei hono nimá ‘o kai. Pea na‘e hangē pē ko e lau ‘a e ‘āngeló, na‘e melie ki hoku ngutú kae tamala ki hoku keté."
        },
        {
          "number": "11",
          "text": "Pea pehē mai ha ngaahi le‘o, “Talaki e finangalo ‘o e ‘Otuá ki he kakai ‘o e ngaahi pule‘angá, mo e ngaahi matakalí, mo e ngaahi leá, mo e ngaahi tu‘í.”"
        }
      ],
      "11": [
        {
          "number": "1",
          "text": "Na‘e tuku mai kiate au ha va‘akau na‘e hangē ha lulá, peá ne pehē mai,"
        },
        {
          "number": "2",
          "text": "Ka ko e loto‘ā he tu‘a Temipalé, ‘oua ‘e fua ia. He kuo vahe‘i ia ma‘á e kakai ‘oku ‘ikai ke nau ‘ilo ‘Otuá, pea te nau tā moloki ‘a e kolo tapú ‘o fe‘unga mo ha māhina ‘e fāngofulu mā ua."
        },
        {
          "number": "3",
          "text": "‘E tauanga‘a ‘eku ongo fakamo‘oní, pea te u fakamafai‘i kinaua ke na tu‘uaki e finangalo ‘o e ‘Otuá ke fe‘unga mo ha ‘aho ‘e taha afe uangeau mā onongofulu."
        },
        {
          "number": "4",
          "text": "Ko e ongo fakamo‘oní ‘a e ongo fu‘u ‘ōlive mo e ongo tu‘unga-maama ‘oku tu‘u ‘i he ‘afio‘anga ‘o e ‘Eiki ‘oku pule ‘i māmaní."
        },
        {
          "number": "5",
          "text": "Pea ka ai ha fili ‘e ala kiate kinaua, te ne ‘auha he afi ‘oku ‘alu atu mei hona ngutú."
        },
        {
          "number": "6",
          "text": "‘Okú na ma‘u mafai ke tāpuni e langí ke ‘oua na‘a tō ha ‘uha ‘o kapau ‘okú na lolotonga malanga‘i e finangalo ‘o e ‘Otuá, mo e mafai ke liliu ha vai ke toto, pe fakatupu ha ngaahi faingata‘a fakalilifu kehekehe ‘i māmani."
        },
        {
          "number": "7",
          "text": "Pea ka lava hono malanga‘i ‘e he ongo fakamo‘oní ‘a e finangalo ‘o e ‘Otuá, pea ‘e ‘alu hake leva ‘a e manu fekai ‘oku nofo ‘i he fu‘u luó ‘o tau‘i kinaua, pea te ne ikuna kinaua ‘o tāmate‘i."
        },
        {
          "number": "8",
          "text": "‘E lī hona ‘anga‘angá he ve‘e hala ‘o e fu‘u kolo na‘e tutuki ai ki ha kolosi ‘a hona ‘Eikí. ‘I he faka‘uhinga fakalaumālié ‘oku ui e kolo ko iá ko Sōtoma mo ‘Isipite."
        },
        {
          "number": "9",
          "text": "Pea ‘e fe‘unga mo ha ‘aho ‘e tolu mo e konga e mamata ‘a e kakai mei he ngaahi fonua, mo e matakali, mo e ha‘a mo e lea kotoa pē ki he ‘anga‘anga ‘o e ongo fakamo‘oní mo ta‘ofi hono tanu kinauá."
        },
        {
          "number": "10",
          "text": "‘E fai kātoanga ai mo fakafiefia ‘a e kakai kotoa pē ‘i māmani. Te nau fefoaki‘aki ‘enau me‘a‘ofa, koe‘uhí ko e me‘a kuo hoko ki he ongo palōfita na‘a nau kina aí."
        },
        {
          "number": "11",
          "text": "Ka ‘o ka hili ha ‘aho ‘e tolu mo e konga, ‘e toe hū ha mānava mo‘ui mei he ‘Otuá ki hona ‘anga‘angá, pea te na toe tu‘u hake, pea ‘e manavahē ‘a e kakai kotoa te nau sio kiate kinauá."
        },
        {
          "number": "12",
          "text": "Pea ongo mai ki he ongo fakamo‘oní ha fu‘u le‘o mei langi ‘oku pehē mai, “Mo omi ki ‘olungá ni.” Pea na ō hake ki langi ‘i ha konga ‘ao kae mamata pē hona ngaahi filí —"
        },
        {
          "number": "13",
          "text": "kae fakafokifā pē kuo hoko ha fu‘u mofuike fakalilifu pea ‘auha ai e vahe hongofulu ‘e taha ‘o e koló. Na‘e mate ai e toko fitu afe, pea manavahē ai‘a hono toé ‘o nau fakahīkihiki‘i ‘a e ‘Otua ‘oku pule ‘i langí."
        },
        {
          "number": "14",
          "text": "Na‘e pehē ‘a e hoko ‘a e me‘a fakalilifu hono uá. Ka ‘oku vave ke hoko ‘a hono tolú."
        },
        {
          "number": "15",
          "text": "Na‘e ifi ‘e he ‘āngelo hono fitú ‘ene talupité, pea ongo mai ha fu‘u le‘o ‘i langi ‘oku pehē,"
        },
        {
          "number": "16",
          "text": "Pea tō tū‘ulutui ai e kau mātu‘a ‘e toko uofulu mā fā na‘e nofo he ngaahi taloni he ‘afio‘anga ‘o e ‘Otuá, ‘o nau fakahīkihiki‘i ia,"
        },
        {
          "number": "17",
          "text": "‘o nau pehē,"
        },
        {
          "number": "18",
          "text": "Na‘e ‘ita e tukui fonuá"
        },
        {
          "number": "19",
          "text": "Na‘e fakaava e matapā ‘o e Temipale e ‘Otuá ‘i langí, pea hā mai leva e ‘a’ake ‘o e kovinānité. Pea mana mo fatulisi mo ngalulu e fonuá pea tō mo e ‘uha maka lalahi."
        }
      ],
      "12": [
        {
          "number": "1",
          "text": "Na‘e toki hā mai ha fu‘u faka‘ilonga ‘i he langí, ko ha fefine ‘okú ne teunga ‘aki e la‘aá, pea tu‘u hono va‘é he māhiná, peá ne kalauni ‘aki ha ngaahi fo‘i fetu‘u ‘e hongofulu mā ua."
        },
        {
          "number": "2",
          "text": "Kuo mei fā‘ele ‘a e fefiné, peá ne to‘e he‘ene langaá."
        },
        {
          "number": "3",
          "text": "Pea toe hā mai mo ha faka‘ilonga ‘e taha ‘i he langí, tā ko ha fu‘u talākoni kulokula momoho ‘oku ‘ulu ‘e fitu, mo me‘a tui ‘e hongofulu, pea takitaha e ‘ulu ‘a e kalauni."
        },
        {
          "number": "4",
          "text": "Na‘á ne pae ‘aki hono hikú ‘a e vahe tolu ‘e taha ‘o e ngaahi fetu‘u he vavaá ‘o laku hifo ki māmani. Pea tu‘u atu ‘a e fu‘u talākoni ki he fefiné koe‘uhí ke fanau‘i mai pē ‘ene tamá peá ne folo leva."
        },
        {
          "number": "5",
          "text": "Pea fanau‘i mai ‘e he fefiné ha tamasi‘i tangata, ‘a ia te ne pule‘i ‘a e ngaahi pule‘anga kotoa ‘aki e tokotoko ukamea. Kae fa‘ao e tamasi‘í mei he fefiné ‘o ‘ave ki he ‘Otuá mo hono taloní."
        },
        {
          "number": "6",
          "text": "Kae hola e fefiné ki he toafá, ki ha feitu‘u ne tokateu ma‘ána ‘e he ‘Otuá, ‘o tauhi ai ia ‘o fe‘unga mo ha ‘aho ‘e taha afe uangeau mā onongofulu."
        },
        {
          "number": "7",
          "text": "Na‘e hoko ha tau ‘i langi, ko Maikeli mo ‘ene kau ‘āngeló pea mo e fu‘u talākoni mo ‘ene kau ‘āngeló."
        },
        {
          "number": "8",
          "text": "Pea ‘ulungia ‘a e fu‘u talākoni, ‘o ‘ikai hanau toe nofo‘anga mo ‘ene kau ‘āngeló ‘i langi,"
        },
        {
          "number": "9",
          "text": "pea kapusi ki māmani e fu‘u ngatá, ‘a e fu‘u talākoni tupu‘a ‘oku ui ko e Tēvoló, pe ko Sētane, ‘a ia ‘okú ne kākaa‘i ‘a māmani kātoa. Na‘e tuli hifo ia mo ‘ene kau ‘āngeló ki māmani."
        },
        {
          "number": "10",
          "text": "Pea toe ongo mai ha kalanga le‘o-lahi mei langi na‘e pehē,"
        },
        {
          "number": "11",
          "text": "Na‘e ikuna ‘e hotau kakaí ‘a Sētane,"
        },
        {
          "number": "12",
          "text": "Ke fiefia ‘a langi,"
        },
        {
          "number": "13",
          "text": "Na‘e mahino ki he fu‘u manu fekaí kuo kapusi ia ki māmani, peá ne fakafaingata‘a‘ia‘i leva ‘a e fefine na‘á ne fā‘ele‘i e tamasi‘í."
        },
        {
          "number": "14",
          "text": "Ka na‘e ‘oange ha ongo kapakau ‘o e fefiné ‘o hangē ha fu‘u ‘īkalé, koe‘uhí ke ne puna ki he toafá ‘o hao mei he talākoní. Pea na‘e tauhi ai ia ‘o fe‘unga mo ha ta‘u ‘e tolu mo e konga."
        },
        {
          "number": "15",
          "text": "Pea toki pu‘aki mai ‘e he fu‘u talākoní ha vai ‘o hangē ha vaitafé koe‘uhí kae ‘auhia ai e fefiné."
        },
        {
          "number": "16",
          "text": "Ka na‘e tokoni ‘a māmani ki he fefiné ‘o ne folo ‘e ia ‘a e vai na‘e mahua mai mei he ngutu e fu‘u talakoní."
        },
        {
          "number": "17",
          "text": "Pea mātu‘aki ‘ita e fu‘u talākoni ‘i he fefiné, peá ne fakalanga tau ai ki he toenga e fānau ‘a e fefiné, ‘a ia ko e kakai ‘oku nau talangofua ki he ‘Otuá mo mateaki‘i ‘a Sīsuú."
        },
        {
          "number": "18",
          "text": "Na‘e tu‘u pē ‘a e fu‘u talākoní ‘i matātahi."
        }
      ],
      "13": [
        {
          "number": "1",
          "text": "Peá u toe sio atu ‘oku hake mai mei tahi ha fu‘u manu fekai ‘oku ‘ulu ‘e fitu pea me‘atui ‘e hongofulu, pea ko e ngaahi me‘atui ‘e fitú na‘e ‘i ai hano kalauni taki taha. Na‘e tohi ‘i hono ngaahi ‘ulu ‘e fitú ha ngaahi hingoa ‘oku laukovi ki he ‘Otuá."
        },
        {
          "number": "2",
          "text": "Pea ko e manu fekai na‘á ku sio ki aí, na‘e hangē ha lēpatí, pea ko hono va‘é na‘e hangē ha peá, kae hangē ha laioné ‘a hono ngutú. Na‘e ‘oange ‘e he fu‘u talākoni ki he manu fekaí ‘a hono mālohí, mo hono taloní, pea mo hono fu‘u mafaí."
        },
        {
          "number": "3",
          "text": "Ko hono fo‘i ‘ulu ‘e taha, na‘e hangē na‘e lavea ‘o mei mate ka kuo toe mo‘uí, pea fakatumutumu e kakai kotoa pē ‘i māmani ‘i he manu fekai ko ení."
        },
        {
          "number": "4",
          "text": "Na‘a nau punou ‘o lotu ki he fu‘u talākoní na‘á ne tuku ange hono mafaí ki he manu fekaí, mo nau lotu ai pē ki he manu fekaí, ‘o nau pehē, “‘Oku ‘ikai ala fakauoua‘i ‘a e fu‘u manu fekaí. ‘Oku ‘ikai pē ha taha te ne lava ‘o tu‘u atu ki ai.”"
        },
        {
          "number": "5",
          "text": "Na‘e tuku ai pē ‘a e manu fekaí ke fie lahi, mo fie ‘otua, mo fie pule, ‘o fe‘unga mo ha māhina ‘e fāngofulu mā ua."
        },
        {
          "number": "6",
          "text": "Na‘e laukovi ‘a e manu fekaí ki he ‘Otuá, pea mo hono huafá. Pea a‘u pē ki he‘ene laukovi ki he feitu‘u ‘oku ‘afio ai ‘a e ‘Otuá mo e fa‘ahinga kotoa pē ‘oku nofo fakataha mo e ‘Otuá ‘i langi."
        },
        {
          "number": "7",
          "text": "Na‘e tuku ke ne tau‘i e kakai ‘a e ‘Otuá ‘o ikuna. Pea na‘e fakamafai‘i ke pule ki he kakai ‘o e ngaahi matakali, mo e pule‘anga, mo e lea, mo e lanu kotoa pē."
        },
        {
          "number": "8",
          "text": "Pea ‘e lotu ki ai ‘a e kakai kotoa pē ‘oku nofo ‘i mamani, ka ‘oku ‘ikai ke tohi honau hingoa ‘i he tohi ‘o e lami kuo tamate’i, talu mei he fakatupu ‘o mamaní."
        },
        {
          "number": "9",
          "text": "Ko ena ‘oku mou lau kimoutolu ko e kakai telinga ongo,"
        },
        {
          "number": "10",
          "text": "Ka kuo pau ke puke pōpula koe,"
        },
        {
          "number": "11",
          "text": "Pea na‘e hā mai kiate au ha manu fekai ‘e taha ‘oku ‘alu hake mei lolo fonua. Na‘e me‘atui ‘e ua ‘o hangē ha lamí, ka ko hono fu‘u le‘ó na‘e fakamanavahē ‘aupito."
        },
        {
          "number": "12",
          "text": "Na‘e ngāue‘aki ‘e he manu fekai ko ení ‘a e mafai kakato ‘o e ‘uluaki manu fekaí, ‘a ia na‘e lavea ‘o mei mate ka kuo toe mo‘uí, ko hono fakamālohi‘i ‘a māmani mo hono kakaí ke nau lotu ki he ‘uluaki manu fekaí."
        },
        {
          "number": "13",
          "text": "Na‘á ne fai ha ngaahi me‘a fakaofo, pea a‘u pē ki he‘ene ‘ai ke ‘alu hifo ha afi mei he ‘ataá kae sio pē ‘a e kakaí."
        },
        {
          "number": "14",
          "text": "Ko e manu fekai hono uá, na‘á ne kākaa‘i e kakaí ‘aki ‘ene fai e ngaahi me‘a fakaofo ma‘á e ‘uluaki manu fekaí, mo ne fakalotoa e kakaí ke nau ngaohi ha ‘īmisi ‘o e manu fekai na‘e lavea he heletā kae ‘ikai maté."
        },
        {
          "number": "15",
          "text": "Na‘e fakangofua ke ne ‘ai ke mānava ‘a e ‘īmisí koe‘uhí ke lava ‘o lea. Pea ko kinautolu kotoa pē na‘e ‘ikai loto ke lotu ki he ‘īmisi ‘o e manu fekaí, na‘e tāmate‘i."
        },
        {
          "number": "16",
          "text": "Na‘e fakamālohi‘i e kakai kotoa pē ke nau ‘ai ha faka‘ilonga ‘i honau nima to‘omata‘ú, pe ko honau la‘é, ‘o tatau ai pē ‘a e kakai ma‘u mafaí mo e ta‘e ma‘u mafaí, mo e kakai koloa‘iá mo e masivá, mo e tau‘atāina pea mo e pōpula."
        },
        {
          "number": "17",
          "text": "Na‘e pau ke nau ‘ai kotoa ‘a e faka‘ilonga ‘o e manu fekaí, he ka ‘ikai te nau ‘ai ia pea ‘e tapu ke nau fakatau atu pe fakatau mai ha koloa. He ko e faka‘ilongá, na‘e ‘uhinga ki he hingoa ‘o e manu fekaí pea mo e fika ‘o hono hingoá."
        },
        {
          "number": "18",
          "text": "Kae ngata pē ‘i ha taha ‘atamai matala ‘e mahino ki ai ‘a e fika ‘o e manu fekaí. ‘Io, kapau ko e toko taha ‘atamai a‘u koe, te ke lava pē ‘o mākupusi. Ko hono fiká ko e 666, pea ‘oku ‘uhinga ia ki ha tangata."
        }
      ],
      "14": [
        {
          "number": "1",
          "text": "Na‘á ku toe sio atu tā ‘oku tu‘u ‘a e Lamí ‘i Mo‘unga Saione. Pea ‘oku tu‘u fakataha mo ia ha fu‘u kakai ‘e toko 144,000 kuo tohi ‘i honau la‘é ‘a hono hingoá mo e hingoa ‘o ‘ene Tamaí."
        },
        {
          "number": "2",
          "text": "Pea ongo mai ha le‘o mei hēvani na‘e hangē ko e ‘u‘ulu ‘o ha ngaahi vai lahí, pe ko ha mana, pe ko ha ha‘ape ‘oku taá."
        },
        {
          "number": "3",
          "text": "Pea ko e toko 144,000, na‘a nau tu‘u ‘o hanga ki he taloní, mo e ngaahi me‘a mo‘ui ‘e faá, mo e kau mātu‘á, ‘o hua ha hiva fo‘ou. Na‘e ‘ikai ke lava ‘e ha taha kehe ‘o ako ‘a e hiva fo‘oú, tukukehe pē ‘a kinautolu na‘e fakahaofi mei māmaní."
        },
        {
          "number": "4",
          "text": "Ko e kakai anga-ma’a ‘a ia ‘oku nau kaungāfononga mo e Lamí ki ha feitu‘u pē te ne fou ki ai. Ko hono fakahaofi kinautolú koe‘uhí kae ‘oatu ko e fua tapu ma‘á e ‘Otuá mo e Lamí."
        },
        {
          "number": "5",
          "text": "Ko e kakai ‘oku ‘ikai ngutu-loi, ko e kakai ta‘e mele."
        },
        {
          "number": "6",
          "text": "Pea na‘e toe hā mai ha ‘āngelo ‘oku puna hake he ‘ataá mo e ongoongo lelei ta‘e ngata ke tala ki he kakai ‘o e ngaahi ha‘a, matakali, lea, mo e pule‘anga kotoa pē ‘i māmani."
        },
        {
          "number": "7",
          "text": "Pea kaila e ‘āngeló, “Fakahīkihiki‘i mo fakalāngilangi‘i ‘a e ‘Otuá! Kuo hokosia e ‘aho ke ne fakamāu‘i e kakai kotoa pē. Mou tū‘ulutui ki he toko taha na‘á ne fakatupu ‘a e langí mo māmani, ‘a e tahí mo e ngaahi matavai kotoa pē.”"
        },
        {
          "number": "8",
          "text": "Pea hoko mai e ‘āngelo ‘e taha, ‘o ne pehē, “Kuo kapa, kuo kapa ‘a Pāpilone talā, ‘a e kolo na‘á ne fakainu e ngaahi pule‘anga kotoa he uaine ‘o ‘ene fakalieliá!”"
        },
        {
          "number": "9",
          "text": "Pea toki hā mai ‘a e ‘āngelo hono tolú ‘o kaila,"
        },
        {
          "number": "10",
          "text": "Te mou inu he uaine ‘oku fakainu‘aki ‘e he ‘Otuá ‘a kinautolu ‘oku fakatupu houhau kiate ia. ‘E hoko kiate kimoutolu hono houhau lahí, pea ‘e fakamamahi‘i‘aki kimoutolu ‘a e afi, mo e sūlifa kakaha, kae tu‘u pē ‘a e Lamí mo e kau ‘āngelo mā‘oni‘oní."
        },
        {
          "number": "11",
          "text": "Kapau te mou lotu ai pē ki he manu fekaí mo hono ‘īmisí, mo tali e faka‘ilonga hono hingoá, ‘e fakamamahi‘i kimoutolu he ‘aho mo e pō. ‘E kohu ‘a e afi ko homou fakamamahi‘í, pea ‘e ‘ikai ke mou ma‘u ha fiemālie ‘o ta‘e ngata."
        },
        {
          "number": "12",
          "text": "Ko kimoutolu e kakai ‘a e ‘Otuá, mou ako leva ‘a e fa‘a kātakí, mo talangofua ki he‘ene fekaú, mo tui kia Sīsū."
        },
        {
          "number": "13",
          "text": "Pea ongo mai ha le‘o mei he langí na‘e pehē, “Tohi eni. ‘E tāpuaki‘i ‘e he ‘Otuá ‘a kinautolu ‘oku pekia ‘i he Eikí, mei he ‘ahó ni ‘o fai atu.”"
        },
        {
          "number": "14",
          "text": "Na‘e hā mai mo ha konga ‘ao hinehina ‘oku heka ai ha taha na‘e hangē ko e Foha e Tangatá. Na‘e kalauni koula, pea to‘o ha hele tutu‘u uite māsila."
        },
        {
          "number": "15",
          "text": "Pea hū mai ha ‘āngelo mei he Temipalé ‘o kalanga, “To‘o ho‘o helé ‘o tutu‘u e ta‘ú! He ko e ‘aho utu ta‘ú eni, pea kuo motu‘u e ta‘ú ‘i māmani kātoa.”"
        },
        {
          "number": "16",
          "text": "Pea ‘ai mai‘e he toko taha na‘e heka he konga ‘aó ‘ene hele tutu‘ú ‘o tutu‘u e uité ke tānaki."
        },
        {
          "number": "17",
          "text": "Pea toe hū mai ha ‘āngelo ‘e taha mei he Temipalé mo e hele tutu‘u uite māsila."
        },
        {
          "number": "18",
          "text": "Pea hili iá, na‘e hū mai e ‘āngelo ‘oku mafai ki he afí ‘o ne kaila ki he ‘āngelo na‘e ‘i ai e helé, “Kuo momoho e kālepi kotoa ‘i māmani! To‘o ho‘o hele māsilá ‘o tutu‘u.”"
        },
        {
          "number": "19",
          "text": "Pea to‘o leva ‘e he ‘āngeló ‘ene helé ki māmani ‘o tutu‘u e ngaahi fuhinga kālepí ‘o laku ki ha luo ke tāmoloki ai, ko e faka‘ilonga ia e houhau ‘a e ‘Otuá."
        },
        {
          "number": "20",
          "text": "Na‘e tu‘u e luó he tu‘akoló. Pea ko ‘ene tāmoloki pē ‘a e kālepí, kuo tafe mai mei ai e toto. Na‘e hoko e totó ko ha fu‘u vaitafe na‘e kilomita ‘e tolu ngeau tupu hono lōloá pea mita ‘e taha mo e konga nai hono lolotó."
        }
      ],
      "15": [
        {
          "number": "1",
          "text": "Pea hili ia, na‘á ku hanga hake ki he langí kuo toe ‘asi mai mo ha fu‘u faka‘ilonga fakaofo, ko ha kau ‘āngelo ‘e toko fitu ‘oku nau ‘omi e ngaahi faingata‘a fakalilifu ‘e fitu, ‘a ia ko e ngaahi faingata‘a faka‘osí ia. He ka hili ia, pea he‘ikai ke toe houhau ‘a e ‘Otuá ia."
        },
        {
          "number": "2",
          "text": "Pea ‘asi mai leva ha me‘a na‘e hangē ko ha tahi sio‘ata ‘oku fiofio afi, pea ‘oku tu‘u ai ha kakai. Ko e kakai eni kuo nau ikuna ‘a e manu fekaí, mo hono ‘īmisí, pea mo e fika na‘e faka‘ilonga‘i‘aki hono hingoá. Kuo nau to‘o ha ngaahi ha‘ape ne ‘oange ‘e he ‘Otuá ma‘anautolu,"
        },
        {
          "number": "3",
          "text": "mo hua ‘a e hiva ‘a Mōsese ko e tamaio‘eiki ‘a e ‘Otuá, mo e hiva ‘a e Lamí. Pea ko ‘enau hivá eni,"
        },
        {
          "number": "4",
          "text": "‘Eiki, ko hai ‘oku ‘ikai ke ‘apasia ki ai e kakai kotoa pē,"
        },
        {
          "number": "5",
          "text": "Peá u toe fakatokanga‘i mo ha me‘a ‘e taha ‘oku hā he langí. Kuo fakaava e matapā ‘o e tēniti tapu na‘e ngāue‘aki ko e temipale,"
        },
        {
          "number": "6",
          "text": "pea ‘oku hū mai mei ai e kau ‘āngelo ‘e toko fitu kuo nau ‘omi e ngaahi faingata‘a fakalilifu ‘e fitu. Ko e līneni-lanu ma‘a mo fetapaki honau teungá, mo āfei lanu-koula."
        },
        {
          "number": "7",
          "text": "Pea hanga ‘e he toko taha he ngaahi me‘a mo‘ui ‘e faá ‘o tuku kiate kinautolu taki taha ha ipu koula kuo fonu ngutungutu ‘i he houhau ‘a e ‘Otua ‘oku mo‘ui ‘o tuputupu‘á."
        },
        {
          "number": "8",
          "text": "Na‘e fonu kotoa e temipalé he kohu ‘o e lāngilangi mo e māfimafi ‘o e ‘Otuá, pea na‘e ‘ikai ke toe lava ha taha ‘o hū ki ai, kae ‘oua kuo ‘osi hono hua‘i mai ‘e he kau ‘āngeló ‘a e ngaahi faingata‘a faka‘osi ‘e fitú."
        }
      ],
      "16": [
        {
          "number": "1",
          "text": "Na‘e ongo mai ha le‘o ‘oku kaila mei he temipalé ki he kau ‘āngelo ‘e toko fitú, “Mou ō ‘o hua‘i ki māmani ‘a e ipu ‘e fitu e houhau ‘a e ‘Otuá.”"
        },
        {
          "number": "2",
          "text": "Pea hua‘i ‘e he ‘uluaki ‘āngeló ‘ene ipú ki māmani. Pea laku mai ai ha ngaahi hangatāmaki palakū mo fakamamahi he sino ‘o e kakai kotoa pē ne ‘ai ‘iate kinautolu e faka‘ilonga ‘o e manu fekaí pea kuo nau lotu ki hono ‘īmisí."
        },
        {
          "number": "3",
          "text": "Pea hua‘i ‘e he ‘āngelo hono uá ‘ene ipú ki he loto tahí. Pea liliu ‘o toto ‘a e tahí, ‘o hangē ha toto ‘o ha taha kuo maté, pea mate ai mo e me‘a mo‘ui kotoa ‘i he tahí."
        },
        {
          "number": "4",
          "text": "Pea hua‘i ‘e he ‘āngelo hono tolú ‘ene ipú ki he ngaahi vaitafé mo e ngaahi matavaí. Pea liliu kotoa ai mo ia ‘o toto."
        },
        {
          "number": "5",
          "text": "Peá u fanongo atu ‘oku pehē mai ‘e he ‘āngelo ‘oku pule he vaí,"
        },
        {
          "number": "6",
          "text": "He na‘a nau lilingi e toto ho kakaí"
        },
        {
          "number": "7",
          "text": "Na‘e ongo mai leva"
        },
        {
          "number": "8",
          "text": "Na‘e hua‘i ‘e he ‘āngelo hono faá ‘ene ipú ki he la‘aá, pea vela ai e kakaí ‘o hangē kuo nau vela ‘i ha afí."
        },
        {
          "number": "9",
          "text": "Na‘e vela ‘a e kakai kotoa pē ‘i he‘ene fu‘u kakahá, pea nau lea kovi kotoa pē ki he huafa ‘o e ‘Otuá, koe‘uhí ko ‘ene pule ki he ngaahi faingata‘a fakamamahi ko ení kae ‘ikai ke ne ta‘ofi. Na‘e ‘ikai ha taha ‘e tafoki ki he ‘Otuá ‘o fakalāngilangi‘i ia."
        },
        {
          "number": "10",
          "text": "Na‘e hua‘i ‘e he ‘āngelo hono nimá ‘ene ipú ‘i he taloni ‘o e manu fekaí. Pea kaupō‘uli ai pē hono pule‘angá, pea u‘u ‘e he kakaí honau ‘eleló ‘i he hulu ‘enau faingata‘a‘iá."
        },
        {
          "number": "11",
          "text": "Pea nau lea-kovi ki he ‘Otua ‘oku pule ‘i he langí koe‘uhí ko honau ngaahi mamahí mo honau ngaahi hangatāmakí, ka na‘e ‘ikai ke nau tafoki ‘o tuku ‘enau faikoví."
        },
        {
          "number": "12",
          "text": "Na‘e hua‘i ‘e he ‘āngelo hono onó ‘ene ipú ‘i he fu‘u vaitafe ‘iloa ko ‘Eufaletesí, pea maha pakupaku ia, ‘o hoko ko e hā‘ele‘anga mai ‘o e ha‘a tu‘i mei Hahaké."
        },
        {
          "number": "13",
          "text": "Pea hū mai leva mei he ngutu ‘o e fu‘u ngatá ha laumālie-kovi na‘e hangē ha potó, pea hū mai mo ha laumālie-kovi pehē ‘e taha mei he ngutu ‘o e manu fekaí, mo e taha mei he ngutu ‘o e palōfita loí."
        },
        {
          "number": "14",
          "text": "Na‘e ma‘u mafai ke fai mana ‘a e ngaahi laumālie-kovi ko ení, pea nau a‘u ki he ha‘a tu‘i kotoa pē ‘i māmani ‘o uki mai ke tau‘i e ‘Otua Māfimafí. Ka ‘e hoko e ‘aho ko iá ko e ‘aho e ikuna lahi ‘a e ‘Otuá."
        },
        {
          "number": "15",
          "text": "Vakai na‘a ngalo e folofola ‘a Kalaisí, “‘E fakafokifā ‘eku ha‘ú, ‘o hangē ha kaiha‘á! Ka ‘e tāpuaki‘i kimoutolu ‘e he ‘Otuá ‘o kapau te u ha‘u ‘oku mou ‘ā mo mateuteu. He te mou hao ai he ‘alu tēlefua holo mo e fakamā ki he sio ‘a e kakaí.”"
        },
        {
          "number": "16",
          "text": "Na‘e fetaulaki e ngaahi konga kaú he feitu‘u ‘oku ui faka-Hepelū ko Hamaketoni."
        },
        {
          "number": "17",
          "text": "Pea hua‘i ‘e he ‘āngelo hono fitú ‘ene ipú ki he ‘ataá, pea kalanga ha le’o mai mei he taloni he temipalé, “Kuo lava!”"
        },
        {
          "number": "18",
          "text": "Pea pā e maná pea tapa e ‘uhilá, pea hoko mo e fu‘u mofuike fakalilifu taha talu e tupu ‘a māmani."
        },
        {
          "number": "19",
          "text": "Na‘e mafahifahi ai e kolo hau ko Pāpiloné ‘o konga tolu, pea holo e ngaahi kolo he ngaahi fonua kehé. Na‘e pehē hono fakainu ‘e he ‘Otuá ‘a Pāpilone he ipu uaine ‘o ‘ene houhaú."
        },
        {
          "number": "20",
          "text": "Na‘e feholaki e ngaahi ‘otu motú, pea tuku toi e ngaahi ‘otu mo‘ungá."
        },
        {
          "number": "21",
          "text": "Pea ngangana hifo mei langi ha ‘uha-maka ‘i he kakaí. Na‘e fe‘unga nai e mamafa ‘o e fo‘i maka ‘aisi taki taha mo e kilo ‘e nima ngofulu. Pea lea kovi ai ‘a e kakaí ki he Otuá koe‘uhí ko e fu‘u fakalilifu ‘a e ‘uha-maká."
        }
      ],
      "17": [
        {
          "number": "1",
          "text": "Na‘e pehē mai kiate au ‘e he toko taha he kau ‘āngelo ‘e toko fitu ne ‘iate kinautolu e ipu ‘e fitú, “Ha‘u, ka u fakahā atu ‘a e tautea ‘e fai ki he fu‘u pa‘umutu ‘iloá, ‘a e fu‘u kolo ‘oku tu‘u he ngaahi vaitafe lalahi."
        },
        {
          "number": "2",
          "text": "Na‘e fe‘auaki mo ia ‘a e ngaahi tu‘i ‘o māmaní, pea kuo konā ‘a e kakai ‘o māmani he inu he uaine ‘o ‘ene fakalieliá.”"
        },
        {
          "number": "3",
          "text": "Pea ko e Laumālié na‘e fā‘ofale ‘iate au, pea ‘ave au ‘e he ‘āngeló ki ha feitu‘u toafá. Peá u sio ai ki ha fefine ‘oku heka ‘i ha fu‘u manu fekai kulokula, pea ko hono sinó kakato kuo tohi ai ha ngaahi hingoa manuki ki he ‘Otuá. Ko e manu fekaí na‘e ‘ulu ‘e fitu pea me‘a tui ‘e hongofulu."
        },
        {
          "number": "4",
          "text": "Ko e kofu ‘o e fefiné na‘e lanu-fisi‘ifekika mo kulokula, pea ko hono teuteú ko e koula ‘atā, mo e maka mahu‘inga, mo e mata‘itofe. Na‘e ‘i ai ‘ene ipu koula kuo fonu he ngaahi me‘a fakalielia mo fulikivanu kuó ne faí."
        },
        {
          "number": "5",
          "text": "Na‘e tohi ‘i hono la‘é ‘a e hingoa, ‘a ia ko hono ‘uhinga fakapulipulí eni,"
        },
        {
          "number": "6",
          "text": "Peá u sio kuo konā e fefiné he toto ‘o e kakai ‘a e ‘Otuá mo e toto ‘o e fa‘ahinga na‘e fakapoongi koe‘uhí ko ‘enau mateaki‘i ‘a Sīsuú."
        },
        {
          "number": "7",
          "text": "Pea pehē mai ‘e he ‘āngeló, “Ko e hā ‘okú ke fakatumutumu aí? Te u fakamatala atu kiate koe ‘a e ‘uhinga fakapulipuli ‘o e fefiné, mo e manu fekai ‘oku heka aí, mo hono ‘ulu ‘e fitú mo e me‘a tui ‘e hongofulú."
        },
        {
          "number": "8",
          "text": "Ko e manu fekai ko ená, na‘e mo‘ui, ka ‘oku ‘ikai ke kei mo‘ui. ‘E toe ‘alu hake pē mei he fu‘u luó, pea ‘e ‘alu atu ke faka‘auha ia. Pea ‘e sio ki he manu fekaí ‘a e kakai ‘oku nofo ‘i māmani ka na‘e ‘ikai ke tohi honau hingoá ‘i he tohi ‘o e mo‘uí ‘i he te‘eki ke fakatupu ‘a māmaní, pea te nau fakatumutumu ai. He ko e manu fekai ko iá, na‘e ‘i ai ka kuo ‘ikai ke toe ‘i ai. Neongo pē ‘e toe ‘alu hake mei he fu‘u luó, ka ‘e faka‘auha ia. Pea ‘e sio ki he manu fekaí ‘a e kakai ‘o māmani na‘e ‘ikai ke tohi honau hingoá i he tohi o e mo‘ui ‘i he te‘eki ke tupu a māmani, pea te nau fakatumutumu ai. He na‘e ‘i ai ‘a e manu fekai ko iá, pea kuo ‘ikai ke toe ‘i ai, ka ‘e toe hoko mai."
        },
        {
          "number": "9",
          "text": "Ko ia ‘oku ‘atamai matalá ‘e mahino ki ai ‘a e me‘á ni. Ko e fo‘i‘ulu ‘e fitú, ko e ngaahi fo‘i mā‘olunga ‘e fitu ‘oku hekeheka ai e fefiné. Pea ko e tu‘i ai pē foki ia ‘e fitu."
        },
        {
          "number": "10",
          "text": "Ko e toko nima ‘iate kinautolu kuo ‘auha. Ko e toko taha ‘oku lolotonga pule, pea ko e toko taha ‘oku te‘eki ai ke hoko mai. Pea ka hoko mai, he‘ikai ke fu‘u fuoloa ‘ene pulé."
        },
        {
          "number": "11",
          "text": "Na‘á ke toe sio foki ki he manu fekai na‘e ‘i aí ka kuo ‘ikai ke toe ‘i aí. Ko e taha ia ‘o e ngaahi tu‘i ‘e fitú, ‘a ia ‘e toe hoko mai ko e tu‘i hono valú. Ka ‘e toe faka‘auha pē mo ia."
        },
        {
          "number": "12",
          "text": "Ko e me‘a tui ‘e hongofulu na‘á ke sio ki aí, ko ha ngaahi tu‘i mo ia ‘e hongofulu. Ka kuo te‘eki ai ke fakanofo kinautolu, pea ‘e fuoloa si‘i pē ‘enau kaungāpule mo e manu fekaí."
        },
        {
          "number": "13",
          "text": "‘Oku nau felotolotoi ke tuku ange ‘a ‘enau pulé mo honau mafaí ki he manu fekaí."
        },
        {
          "number": "14",
          "text": "‘E tau e ngaahi tu‘í mo e Lamí. Ka ko e Lamí te ne ikuná, he ko e ‘Eiki ia ‘o e ngaahi ‘eiki mo e Tu‘i ‘o e ngaahi tu‘i. Pea ko e kakai ‘oku kau mo iá ko e kakai kuo fili, ko e kakai makehe, pea ko e kakai fai mateaki.”"
        },
        {
          "number": "15",
          "text": "Pea toe pehē mai ‘a e ‘āngeló kiate au, “Ko e ngaahi vai na‘á ke sio ‘oku ta‘utu mai ai ‘a e pa‘umutú, ko e kakai ia ‘o e ngaahi pule‘anga, matakali, lanu, mo e leá."
        },
        {
          "number": "16",
          "text": "‘E kamata ke tāufehi‘a ‘a e me‘atui ‘e hongofulú mo e manu fekaí ki he fefine pa‘umutú. Te nau hamu hono teuteú ‘o lī‘aki telefua ia. Te nau keina hono kakanó kae laku e toenga hono ‘anga‘angá ki he afi."
        },
        {
          "number": "17",
          "text": "Ko e ‘Otuá pē na‘á ne fakalotoa ‘a e ngaahi tu‘í ke tuku ange honau mafaí ki he manu fekaí kae ‘oua leva kuo hoko e folofola ‘a e ‘Otuá."
        },
        {
          "number": "18",
          "text": "Ko e fefine na‘á ke sio ki aí, ko e kolo talā ia ‘oku pule aoniu ki he ngaahi tu‘i kotoa pē ‘i māmani."
        }
      ],
      "18": [
        {
          "number": "1",
          "text": "Na‘e toe hā mai ha ‘āngelo ‘e taha ‘oku ‘alu hifo mei he langí. Ko e ‘āngelo mafai lahi, pea na‘e māmangia ‘a māmani kātoa ‘i hono lāngilangí."
        },
        {
          "number": "2",
          "text": "Peá ne kalanga le‘o-lahi,"
        },
        {
          "number": "3",
          "text": "Kuo konā e ngaahi pule‘anga kotoa pē"
        },
        {
          "number": "4",
          "text": "Pea toe ongo mai ha le‘o ‘e taha"
        },
        {
          "number": "5",
          "text": "He kuo fokotu‘una ‘ene ngaahi angahalá"
        },
        {
          "number": "6",
          "text": "Mou fai kiate ia"
        },
        {
          "number": "7",
          "text": "Na‘e kumi lāngilangi ‘a e fefiné na"
        },
        {
          "number": "8",
          "text": "Pea ko ia, te ne a‘usia ‘i ha ‘aho pē ‘e taha"
        },
        {
          "number": "9",
          "text": "‘E tangilāulau ‘a e ngaahi tu‘i ‘o māmani na‘e fe‘auaki mo ia mo kau he‘ene mo‘ui fakalusá. Te nau sio ki he kohutu‘u ‘a e afi na‘e tutu ai iá, pea nau tangi halotulotu."
        },
        {
          "number": "10",
          "text": "Te nau manavahē he fakalilifu hono ngaahi mamahí, pea te nau fakamama‘o mei ai, mo fepehē‘aki,"
        },
        {
          "number": "11",
          "text": "‘E tēngihia mo fetāngihi ‘a e kau fakatupu koloa ‘o māmani, ko e ‘ikai ha taha ke toe fakatau ‘enau koloá,"
        },
        {
          "number": "12",
          "text": "‘a e koula, mo e siliva, siueli, mata‘itofe, līneni auiiki, tupenu lanu-kulokula mo e lanu-moana, silika, mo e ‘akau namu-kakala mo e lei mo e ‘akau ‘iloa, polonise, ukamea, mo e maka-māpele,"
        },
        {
          "number": "13",
          "text": "ko e sinamoni, sipaisi, ‘inisēnisi, mo e kakala manongi, ko e mula, mo e uiane, lolo, māhoa‘a mo e uite, ko e fanga pulu, mo e sipi, ko e fanga hoosi mo e sāliote, mo e kakai na‘e tu‘uaki fakatau, ‘io na‘a mo e laumālie ‘o e kakaí."
        },
        {
          "number": "14",
          "text": "Pea hanu ange ‘a e kau fakatupu koloá ki he fefiné,"
        },
        {
          "number": "15",
          "text": "Na‘e tu‘umālie ‘a e kau fakatupu koloá. Ka nau sio ki he‘ene faingata‘a‘iá pea nau manavahē. Na‘a nau fakamama‘o meiate ia ‘o tēngihia mo tangilāulau,"
        },
        {
          "number": "16",
          "text": "‘o nau pehē,"
        },
        {
          "number": "17",
          "text": "Ka kuo ‘auha e koloa ‘a e fefiné"
        },
        {
          "number": "18",
          "text": "Pea nau sio ki he kohutu‘u ‘a e afi na‘e tutu ai iá, pea nau kaila,"
        },
        {
          "number": "19",
          "text": "Pea nau fākafoa mo laku efu honau ‘ulú, pea nau pehē,"
        },
        {
          "number": "20",
          "text": "Ke hākailangitau ‘a langi he‘ene ‘auhá."
        },
        {
          "number": "21",
          "text": "Na‘e to‘o hake leva ‘e ha ‘āngelo kaukaua ha fu‘u maka ‘o lī ki he moaná mo ne pehē,"
        },
        {
          "number": "22",
          "text": "‘E ‘ikai toe ongona ai"
        },
        {
          "number": "23",
          "text": "He‘ikai ke toe ulo ha maama ‘i Pāpilone."
        },
        {
          "number": "24",
          "text": "Kuo taano e ngaahi hala ‘o Pāpiloné"
        }
      ],
      "19": [
        {
          "number": "1",
          "text": "Na‘e toe ongo mai ha fekālanga‘i ‘a ha kakai tokolahi ‘i hēvani,"
        },
        {
          "number": "2",
          "text": "‘Oku ma‘a mo totonu ‘ene fakamāú."
        },
        {
          "number": "3",
          "text": "Pea kalanga ai ‘a e fu‘u kakaí,"
        },
        {
          "number": "4",
          "text": "Pea punou ai e kau mātu‘a ‘e toko uongofulu mā faá mo e ngaahi me‘a mo‘ui ‘e faá ‘o nau lotu ki he ‘Otua, ‘a ia na‘e ‘afio ‘i hono taloní. Pea nau pehē, “‘Ēmeni! Fakafeta‘i ki he ‘Otuá!”"
        },
        {
          "number": "5",
          "text": "Na‘e ongo mai mei he taloní ha le‘o ‘oku pehē,"
        },
        {
          "number": "6",
          "text": "Pea toe ongo mai ha longoa‘a na‘e hangē ha le‘o ‘o ha fu‘u kakai tokolahi, pe hangē ha ‘u‘ulu ‘a ha ngaahi vai lahí, pe ko ha pā ha maná, ‘oku pehē,"
        },
        {
          "number": "7",
          "text": "Ke tau fiefia mo hākailangitau"
        },
        {
          "number": "8",
          "text": "Te ne vala līneni auiiki mo hinapaki."
        },
        {
          "number": "9",
          "text": "Pea toki pehē mai leva ‘e he ‘āngeló kiate au, “Tohi eni: ‘E tāpuaki‘i ‘e he ‘Otuá ‘a kinautolu kotoa pē kuo fakaafe‘i ki he ta‘ane ‘a e Lamí.” Pea toe hoko atu ‘a e ‘āngeló, “Ko e folofola tonu eni ‘a e ‘Otuá.”"
        },
        {
          "number": "10",
          "text": "Peá u tō tū‘ulutui atu ki he va‘e ‘o e ‘āngeló ‘o lotu kiate ia. Kae pehē mai ‘e ia, “Tuku ia! Ko ho kaungātamaio‘eiki pē au, mo ho kaungālotu, pea mo kinautolu kotoa pē ‘oku nau mateaki‘i e ngaahi mo‘oni na‘e fakahā mai ‘e Sīsuú. Lotu pē ki he ‘Otuá!”"
        },
        {
          "number": "11",
          "text": "Na‘á ku toe sio kuo ava mai e langí, pea ‘oku ‘asi mai ha hoosi tea. Ko e hingoa ‘o e toko taha na‘e heka aí ko Falala‘anga mo Mo‘oni, he ‘oku faitotonu ‘ene fakamāú mo ‘ene taú."
        },
        {
          "number": "12",
          "text": "Na‘e hangē ‘a hono ongo fofongá ko ha ongo ulo‘i afí, pea lahi e ngaahi kalauni na‘á ne ‘ai. Na‘e tohi ‘i hono sinó ha hingoa, ka ko ia toko taha pē na‘e mahino ki ai ‘a hono ‘uhingá."
        },
        {
          "number": "13",
          "text": "Ko hono teungá na‘e pani toto, pea ko hono hingoá “Ko Folofola ‘a e ‘Otuá.”"
        },
        {
          "number": "14",
          "text": "Na‘e kaungāfononga mo ia ha ngaahi konga kau fakalangi ‘oku nau heka ‘i ha ngaahi hoosi tea, pea ko honau teunga taú ko e līneni auiiki mo hinapaki."
        },
        {
          "number": "15",
          "text": "Na‘e ha‘u ha heletā māsila mei hono ngutú ‘o taa‘i e ngaahi pule‘angá. Te ne pule‘i‘aki kinautolu ha tokotoko ukamea, pea te ne tāmoloki ke ‘osi e toenga kālepi e houhau ‘o e ‘Otua māfimafí mei he fale ngaohi‘anga uainé."
        },
        {
          "number": "16",
          "text": "Na‘e tohi ‘i hono alangá mo hono pulupulú e hingoa “Ko e Tu‘i ‘o e ngaahi tu‘i mo e ‘Eiki e ngaahi ‘eiki.”"
        },
        {
          "number": "17",
          "text": "Na‘e hā mai leva ha ‘āngelo ‘oku tu‘u mei he la‘aá. Pea kaila ia ki he fanga manupuna ‘oku nau puna holo he vavaá, “Mou omi ki he fu‘u kātoanga ‘a e ‘Otuá!"
        },
        {
          "number": "18",
          "text": "Mou omi ‘o kai he kakano ‘o e ngaahi tu‘i, mo e kau ‘eikitau, mo e kau to‘a. Ōmai ‘o kai he kakano ‘o e fanga hoosi, mo e kau tau heka-hoosi, mo e kakano ‘o e kau pōpula mo e kau tau‘atāina, mo e kakano ‘o e kakai ‘iloa mo e kakai ta‘e ‘iloa.”"
        },
        {
          "number": "19",
          "text": "Na‘á ku toe sio atu kuo kau fakataha ‘a e ngaahi tu‘i kotoa pē ‘o māmani pea mo e manu fekaí. Pea nau tau mo e toko taha na‘e heka he hoosi teá mo ‘ene kau taú."
        },
        {
          "number": "20",
          "text": "Ka na‘e puke pōpula e manu fekaí pea mo e palōfita loí, ‘a ia na‘á ne fai mana ma‘á e manu fekaí kae lava ke ne lohiaki‘i e kakai kotoa pē kuo ‘ai ‘iate kinautolu e faka‘ilonga ‘o e manu fekaí mo lotu ki hono ‘īmisí. Pea na‘e toki lī mo‘ui pē ‘a e manu fekaí mo e palōfita loí ki he fu‘u ano afi sūlifa kakahá,"
        },
        {
          "number": "21",
          "text": "kae tāmate‘i e toenga ‘o ‘ena kau taú ‘aki ‘a e heletā na‘e ha‘u mei he ngutu ‘o e toko taha na‘e heka he hōsí. Pea kai pāpāhia ‘a e fanga manupuná he kakano ‘o honau ‘anga‘angá."
        }
      ],
      "20": [
        {
          "number": "1",
          "text": "Na‘e toe hā mai ha ‘āngelo ‘oku ‘alu hifo mei he langí, pea ‘okú ne to‘o ‘a e fo‘i kī ki he fu‘u luo ta‘e ‘i ai hano takele, mo ha fu‘u sēini."
        },
        {
          "number": "2",
          "text": "Peá ne puke ‘a e manu fekaí, ‘a e fu‘u ngata tupu‘á, ‘a ē ‘oku ‘iloa ko e Tēvoló, pe ko Sētane, ‘o ne ha‘i seini ke ‘osi mai ha ta‘u ‘e taha afe,"
        },
        {
          "number": "3",
          "text": "peá ne lī ia ki he fu‘u luo ‘oku ‘ikai hano takelé, peá ne tāpuni‘i mo sila‘i ‘a e luó ke ‘oua te ne toe lava ‘o kākaa‘i e ngaahi pule‘angá ke ‘osi mai ha ta‘u ‘e taha afe. Pea ka lava ia, pea ‘e toe tuku ange mai ke fuofuoloa si‘i."
        },
        {
          "number": "4",
          "text": "Na‘e hā mai mo ha ngaahi taloni ‘oku heka ai ‘a e fa‘ahinga ne tuku ange kiate kinautolu ke fai e fakamāú. Pea toe hā mai mo e ngaahi laumālie ‘o e kakai na‘e tu‘usi honau ‘ulú koe‘uhí ko ‘enau fakamo’oni kia Sīsū mo e folofola ‘a e ‘Otuá. Ko kinautolu pē ‘a e fa‘ahinga na‘e ‘ikai ke nau lotu ki he manu fekaí, pe ko hono ‘īmisí, pe tali ke ‘ai hono faka‘ilongá ‘i honau nimá, pe ko honau la‘é. ‘E toe mo‘ui pē ‘a e fa‘ahinga ko iá ‘o kaungāpule fakatu‘i mo Kalaisi ke ‘osi ha ta‘u ‘e taha afe."
        },
        {
          "number": "5",
          "text": "(Ko e toenga ‘o e kau maté, ‘e ‘ikai toe mo‘ui kae ‘oua leva kuo ‘osi e ta‘u e taha afe ko iá.) Ko e fuofua toe tu‘u eni ‘a e maté."
        },
        {
          "number": "6",
          "text": "Ko e kakai monū‘ia mo‘oni mo haohaoa ‘a kinautolu ‘e kau ‘i he fuofua toe tu‘u ‘a e maté. ‘E ‘ikai ke ‘i ai ha ivi ‘o e mate ‘anga uá kiate kinautolu. Ka te nau hoko ko e kau faifekau ‘a e ‘Otuá mo Kalaisi, ‘o pule fakataha mo ia ke ‘osi ha ta‘u ‘e taha afe."
        },
        {
          "number": "7",
          "text": "Ka hili e ta‘u ‘e taha afé, pea ‘e tuku ange ‘a Sētane mei hono pilīsoné."
        },
        {
          "number": "8",
          "text": "Pea te ne ‘alu ke fakahala‘i e ngaahi pule‘anga ‘i he tuliki ‘e fā ‘o māmani, ‘a ia ko Koki mo Makoki ia, ke uki mai kinautolu ki he tau. ‘E hangē ko e ‘one‘one ‘o e matātahí ‘a honau tokolahí."
        },
        {
          "number": "9",
          "text": "Te nau laka fakakautau ki he tapa kotoa pē ‘o māmani ‘o ‘ākilotoa ‘a e ‘apitanga tau e kakai ‘a e ‘Otuá, mo e kolo ‘ofeiná. Pea ‘e ‘uha afi mei he langí ‘o faka‘auha kinautolu."
        },
        {
          "number": "10",
          "text": "Ko e Tēvoló, ‘a ia na‘á ne fakahala’i kinautolú, na‘e fakapuna ki he fu‘u ano afi mo e sūlifa, ‘a ia na‘e tomu‘a lī ki ai ‘a e manu fekaí pea mo e palōfita loí. Pea ‘e fakamamahi‘i ai pē kinautolu he ‘aho mo e pō ‘o tuputupu‘a."
        },
        {
          "number": "11",
          "text": "Na‘e hā mai kiate au ha fu‘u taloni hinehina mo ha toko taha ‘oku heka ai. Pea feholaki ‘a langi mo māmani meiate ia, ka na‘a nau fiu kumi ha feitu‘u ke toi ai."
        },
        {
          "number": "12",
          "text": "Peá u sio ki he kakai kuo maté, ‘a e lahi mo e si‘i, ‘oku nau tu‘u ‘o hanga ki he taloní, pea kuo fakaava hake ha ngaahi tohi. Pea toki fakaava leva mo e tohi ‘o e mo‘uí, kae fakamāu‘i e kakai maté ‘o fakatatau ki he fakamatala ‘a e ngaahi tohí ki he‘enau tō‘onga mo‘uí."
        },
        {
          "number": "13",
          "text": "Na‘e tuku ange mai ‘e he tahí ‘a e fa‘ahinga na‘e mate aí, pea toe tuku ange mai ‘e Mate mo e pule‘anga ‘o e maté ‘a ‘ena kakai maté. Pea fakamāu‘i kinautolu kotoa pē ‘o fakatatau ki he‘enau tō‘onga mo‘uí."
        },
        {
          "number": "14",
          "text": "Pea toki fakapuna atu ‘a Mate mo hono pule‘angá ki he fu‘u ano afí. Ko e mate ‘anga uá ia."
        },
        {
          "number": "15",
          "text": "Pea ‘ilonga ha taha na‘e ‘ikai tohi hono hingoá ‘i he tohi ‘o e mo‘uí, na‘e fakapuna atu mo ia ki he fu‘u ano afí."
        }
      ],
      "21": [
        {
          "number": "1",
          "text": "Na‘e hā mai kiate au ha langi fo‘ou mo ha fonua fo‘ou. Ko e langi motu‘á mo e fonua motu‘á, kuó na pulia, pea mole mo e tahí."
        },
        {
          "number": "2",
          "text": "Peá u sio atu ‘oku ‘alu hifo mei langi mei he ‘Otuá ‘a e Kolo Tapú, ‘a Selusalema fo‘ou, ‘o hangē ha fefine mali kuo mateuteu mo maau ke fe‘iloaki mo hono husepānití."
        },
        {
          "number": "3",
          "text": "Pea ongo mai ha kaila mei he taloní, “Vakai, kuo ‘afio e ‘Otuá ‘i he lotolotonga ‘o e fa‘ahinga e tangatá. Te ne ‘afio ‘iate kinautolu, pea te nau hoko ko hono kakaí, pea ne hoko ia ko honau ‘Otuá."
        },
        {
          "number": "4",
          "text": "Te ne holoholo kotoa honau lo‘imatá, pea he ‘ikai ke toe mate ha taha, pe toe fai ha tauanga‘a, pe ko ha fetāngihi mo ha mamahi. Kuo ngata e ngaahi me‘a ‘o e kuo hilí.”"
        },
        {
          "number": "5",
          "text": "Pea toe pehē mai ‘a e toko taha na‘e heka he taloní, “Vakai, ko au eni ‘oku ou fakafo‘ou e me‘a kotoa pē. Tohi leva, he ko ‘eku ngaahi leá ‘oku mo‘oni mo falala‘anga.”"
        },
        {
          "number": "6",
          "text": "Peá ne toe pehē mai kiate au, “Kuo lava! Ko aú ko e ‘uluaki mo e faka‘osi, ko e kamata‘anga mo e iku‘anga. Pea ko ia ‘oku fieinuá te u ‘oange ke inu ta‘e totongi mei he matavai ‘o e mo‘uí."
        },
        {
          "number": "7",
          "text": "Ko e pale eni ‘o kinautolu ‘e ikuná, te u hoko ko honau ‘Otua, pea nau hoko ko ‘eku fānau."
        },
        {
          "number": "8",
          "text": "Ka ko e kakai mamió, mo e kakai kotoa pē ‘oku ta‘e tui, pe anga-fakalielia, pe tāmate, pe fe‘auaki, mo kinautolu ‘oku fakalou‘akau, pe lotu ki he tamapua, pe ngutu loi, ‘e laku kinautolu ki he ano afi mo e sūlifa, ‘a ia ko e mate ‘anga uá ia.”"
        },
        {
          "number": "9",
          "text": "Na‘e hā mai kiate au ha taha he kau ‘āngelo ‘e toko fitu na‘e ‘i ai ‘a e ipu ‘e fitu kuo fonu he ngaahi faingata‘a fakalilifu faka‘osí. Pea ha‘u ia kiate au ‘o pehē mai, “Ha‘u angé, ka u fakahā atu ‘a e Ta‘ahine Ta‘ané, ‘a e hoa e Lamí.”"
        },
        {
          "number": "10",
          "text": "‘I he nofo’ia au ‘e he Laumālié, na’e ‘ave au ‘e he ‘āngeló ki he tumu‘aki ‘o ha mo‘unga mā‘olunga. Peá ne fakahā mai kiate au ‘a Selusalema, ‘a e Kolo Tapú, ‘oku ‘alu hifo mei langi mei he ‘Otuá,"
        },
        {
          "number": "11",
          "text": "pea ‘oku huhulu ai e lāngilangi ‘o e ‘Otuá. Na‘e fetapaki ‘o hangē ha ngaahi maka mahu‘ingá ‘o hangē ha siasipá, pea ma‘a ‘o hangē ha kilisitalá."
        },
        {
          "number": "12",
          "text": "Ko hono ‘aá na‘e mā‘olunga mo matolu, pea na‘e ‘i ai mo hono ngaahi matapā ‘e hongofulu mā ua na‘e le‘ohi taki taha ‘e ha ‘āngelo. Na‘e tohi he funga matapā taki taha ‘a e hingoa ‘o e taha ‘i he ngaahi matakali ‘e hongofulu mā ua ‘o ‘Isilelí."
        },
        {
          "number": "13",
          "text": "Na‘e hanga ‘a e ngaahi matapā ‘e tolu ki he hahaké, pea tolu ki he tokelaú, tolu ki he tongá pea tolu ki he hihifó."
        },
        {
          "number": "14",
          "text": "Na‘e langa e ‘ā ‘o e koló ki ha makatu‘unga ‘e hongofulu mā ua na‘e tohi ai e hingoa e kau ‘apōsitolo ‘e hongofulu mā ua ‘a e Lamí."
        },
        {
          "number": "15",
          "text": "Pea ko e ‘āngelo na‘e lea mai kiate aú, na‘e ‘i ai ‘ene me‘afua koula ke fua‘aki e koló, mo hono ngaahi matapaá mo hono ‘aá."
        },
        {
          "number": "16",
          "text": "Na‘e tapafā ‘a e koló ‘i hono māukupú mo hono lōloá. Pea fua ‘e he ‘āngeló ‘a e koló tā ko e kilomita ‘e ua afe nimangeau hono māukupú pea kilomita ‘e ua afe nimangeau hono mā‘olungá."
        },
        {
          "number": "17",
          "text": "Na‘e toe fua ‘e he ‘āngeló ‘a e ‘aá, tā ko e mita ‘e onongofulu mā nima ‘a hono mā‘olungá, ‘o fakatatau ki he he‘etau fua lōloa ‘atautolú."
        },
        {
          "number": "18",
          "text": "Na‘e ngaohi‘aki e ‘aá ‘a e siasipa, kae ngaohi‘aki e koló ‘a e koula haohaoa na‘e ma‘a ‘o hangē ha kilisitalá."
        },
        {
          "number": "19",
          "text": "Na‘e fakasanisani‘aki ‘a e ngaahi maka fakava‘e e ‘aá ‘a e ngaahi maka mahu‘inga kehekehe. Ko e ‘uluakí ko e siasipa, ko hono uá ko e sāfaia, ko hono tolú ko e kalisitone, ko hono faá ko e ‘emalata,"
        },
        {
          "number": "20",
          "text": "ko hono nimá ko e satoniki, ko hono onó ko e sātio, ko hono fitú ko e kalisolaite, ko hono valú ko e pelili, ko hono hivá ko e tōpasi, ko hono hongofulú ko e kelaisapaso, ko hono hongofulu mā tahá ko e sāsini pea ko hono hongofulu mā uá ko e ‘ametisi."
        },
        {
          "number": "21",
          "text": "Ko e ngaahi matapā ‘e hongofulu mā uá, ko e fo‘i mata‘i tofe ia ‘e hongofulu mā ua. Pea ko e ngaahi hala ‘o e koló na‘e tanu ‘aki e koula mo‘oni na‘e ma‘a ‘o hangē ha sio‘atá."
        },
        {
          "number": "22",
          "text": "Na‘e ‘ikai te u sio ki ha temipale ‘i he koló, he ko hono Temipalé pē ‘a e ‘Otua Māfimafí tonu, mo e Lamí."
        },
        {
          "number": "23",
          "text": "Pea na‘e ‘ikai ke toe ‘aonga ‘a e la‘aá, pe ko e māhiná, ki he koló. He na‘e hulungia ia ‘i he lāngilangi ‘o e ‘Otuá, pea ko e Lamí pē ‘a hono māma‘angá."
        },
        {
          "number": "24",
          "text": "‘E fononga ‘a e kakai ‘o māmani ‘i hono māmá, pea ‘e luva mai ki ai ‘e he ngaahi tu‘i ‘o māmaní honau ngeiá."
        },
        {
          "number": "25",
          "text": "Na‘e fakaava ai pē e ngaahi matapā ‘o e koló he ‘ahó, pea ‘e ‘ikai ke toe tāpuni, he ‘e ‘ikai pē ke toe po‘uli ia ai."
        },
        {
          "number": "26",
          "text": "‘E luva mai ‘e he ngaahi tu‘i ‘o māmaní ki he koló ‘a e ngeia mo e lāngilangi ‘o e ngaahi kakaí."
        },
        {
          "number": "27",
          "text": "Ka ‘e ‘ikai ke hū mai ki he koló ha ‘uli, pe ko ha taha ‘okú ne fai e ngaahi tō‘onga fakalielia, pe ‘oku ngutu-loi. Ngata pē ‘iate kinautolu ‘oku tu‘u honau hingoá ‘i he tohi ‘o e mo‘uí te nau hū ki he koló."
        }
      ],
      "22": [
        {
          "number": "1",
          "text": "Na‘e fakahā mai kiate au ‘e he ‘āngeló ‘e vaitafe ‘o e vai fakamo‘ui, ‘oku fetapaki ‘o hangē ha kilisitalá, pea ‘oku tafe mei he taloni ‘o e ‘Otuá pea mo e Lamí"
        },
        {
          "number": "2",
          "text": "‘o hangatonu mai pē ‘i he loto hala ‘o e koló. Na‘e tu‘u mei he ongo kauvai e vaitafé ‘a e ‘akau e mo‘ui, ‘a ia ‘oku fua tu‘o hongofulu mā ua ‘i he ta‘u, pea tu‘o taha ‘i he māhina. Pea ko hono laú ko ha faito‘o ia ma‘á e tukui kakaí."
        },
        {
          "number": "3",
          "text": "He ‘ikai ke toe mala‘ia e kakai ‘o e koló. ‘E fokotu‘u e taloni ‘o e ‘Otuá mo e Lamí ‘i he koló, pea ‘e tauhi kiate ia ‘ene kau fai fatongiá."
        },
        {
          "number": "4",
          "text": "Te nau mamata tonu kiate ia, pea ‘e tohi hono hingoá ‘i honau la‘é."
        },
        {
          "number": "5",
          "text": "He ‘ikai ke toe ‘i ai ha po‘uli, pea he‘ikai ke toe ‘aonga ha maama pe ko e la‘aá kiate kinautolu, he ko e ‘Eiki ‘Otuá ‘a honau māmá, pea te nau pule fakatu‘i ‘o ta‘e ngata."
        },
        {
          "number": "6",
          "text": "Pea pehē mai ‘e he ‘āngeló kiate au, “Ko e ngaahi folofola mo‘oni mo falala‘anga eni. Ko e ‘Eiki ‘Otuá ‘okú ne pule ki he laumālie ‘o e kau palōfitá, pea ko ia na‘á ne fekau mai ‘ene ‘āngeló ke fakahā ki he‘ene kau fai fatongiá ‘a e ngaahi me‘a kuo vavé ni pē ‘enau hoko maí.”"
        },
        {
          "number": "7",
          "text": "Ko e folofola eni ‘a Sīsū, “Fanongo mai! Kuo vave pē ke u a‘u atu! ‘E tāpuaki‘i ‘e he ‘Otuá ‘a e kakai kotoa te nau talangofua ki he ngaahi folofola fakapalōfita he tohí ni!”"
        },
        {
          "number": "8",
          "text": "Ko au Sione na‘á ku fanongo mo mamata tonu ki he ngaahi me‘á ni hono kotoa. Pea hili ia, na‘á ku tō atu ki he va‘e ‘o e ‘āngelo na‘á ne fakahā kotoa maí peá u kamata lotu kiate ia."
        },
        {
          "number": "9",
          "text": "Kae pehē mai ‘e ia, “Tuku ia! Ko ho kaungātamaio‘eiki pē au, mo ho ngaahi tokoua palōfita ‘a kinautolu kotoa ‘oku talangofua ki he ngaahi folofola ‘oku tu‘u atu ‘i he tohí ni. Ka ke lotu ki he ‘Otuá!”"
        },
        {
          "number": "10",
          "text": "Peá ne toe pehē mai kiate au, “Vakai na‘á ke fufū e ngaahi folofola fakapalōfita ‘i he tohí ni, he kuo vave ke hoko mai e ngaahi me‘á ni."
        },
        {
          "number": "11",
          "text": "Tuku pē ‘a e kau faikoví ke faikovi, mo e kau fakalielia ke fakalielia. Pea tuku pē ‘a e kau faileleí ke failelei, mo e kau faitotonú ke faitotonu.”"
        },
        {
          "number": "12",
          "text": "Na‘e toki fakahā mai kiate au, “Vakai, kuo vave ‘eku ‘alu atú! Pea ko ‘eku ‘alu atú ‘o fakapale‘i e toko taha kotoa pē ‘o fakatatau ki he‘ene tō‘onga mo‘uí."
        },
        {
          "number": "13",
          "text": "Ko aú ko e ‘Ālifa mo e ‘Ōmeka, ko e ‘uluakí mo e faka‘osí, ko e kamata‘angá mo e iku‘angá.”"
        },
        {
          "number": "14",
          "text": "‘E tāpuaki‘i ‘e he ‘Otuá ‘a kinautolu kuo fō ‘o ma‘a honau valá. ‘E ngofua ke nau kai mei he fua e fu‘u ‘akau ‘o e mo‘uí, mo hū ki he koló."
        },
        {
          "number": "15",
          "text": "Ka ‘e nofo tu‘akolo ‘a e fanga kulií, mo e kau fai fakalou‘akaú, ‘a e kau fai fakalieliá, mo e kau fakapoó, pea mo e kau lotu ki he tamapua, mo e kau ngutu-loí, mo e fa‘ahinga ‘oku lata ki he koví."
        },
        {
          "number": "16",
          "text": "Ko au Sīsū na‘á ku fekau ‘eku ‘āngeló ke ‘alu atu ‘o fakahā kiate koe ‘a e ngaahi me‘á ni peá ke toki fakahā ki he ngaahi Siasí. Ko e huli mo e hako au ‘o Tēvitá. Ko aú ko e fetu‘u ngingila ko e Fetu‘u‘ahó.”"
        },
        {
          "number": "17",
          "text": "Ko e folofola eni ‘a e Laumālié mo e Ta‘ahine Ta‘ané, “Ha‘u ā!”"
        },
        {
          "number": "18",
          "text": "Ko au Sione ‘oku ou fakatokanga mamafa atu ki ha taha pē te ne fanongo ki he ngaahi lea fakapalōfita he tohí ni."
        },
        {
          "number": "19",
          "text": "Pea ka to’o ‘e ha taha ha lea fakapalōfita mei he tohí ni, pea ‘e to’o ‘e he ‘Otuá hono ‘inasi ‘i he fu‘u ‘akau ‘o e mo‘uí, mo hono ‘inasi he Kolo Tapú, ‘a ia ‘oku fakamatala ki ai ‘a e tohí ni."
        },
        {
          "number": "20",
          "text": "Ko e folofola eni ‘a e toko taha kuó ne fakahā mai ‘a e ngaahi me‘á ni, “‘Io, kuo vave ‘eku a‘u atu!”"
        },
        {
          "number": "21",
          "text": "Tauange ke mou ‘inasi kotoa ai pē he ‘ofa ‘aufuatō ‘a e ‘Eiki ko Sīsuú."
        }
      ]
    }
  }
}